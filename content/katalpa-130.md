---
title: Cesta domů
contentType: prose
---

<section>

Hideki Ikeda letí z ruzyňského letiště přes Frankfurt a Chicago do Minneapolisu.

Z Frankfurtu telefonuje domů. Fumiko neprojeví žádnou radost nad tím, že ho slyší. Řekne Hidekimu, že Akiko má nějakou infekci a už tři dny vysokou horečku. Hideki zavěsí, chvíli se dívá před sebe a pak jeho ruka pomalu zabloudí k rameni, přes které mu obvykle visela brašna s fotoaparátem.

Prázdno.

Odolá a v letištním baru si nekoupí panáka, i když na něj má chuť.

</section>
