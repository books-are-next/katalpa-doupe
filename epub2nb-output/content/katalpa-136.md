---
title: Ticho
contentType: prose
---

<section>

Když Květa Bohumilu Ptáčkovi oznámí, že už mu nemá co vykládat, zatočí se s ním svět.

Je zvyklý na její hlas, stejně jako je dítě v děloze zvyklé na údery matčina srdce.

Pošťák nechce, aby Květa oněměla.

Nechce žádnou změnu. Bojí se nejistoty.

Rovnováha mezi tím, kdo naslouchá, a tím, kdo mluví, se nesmí narušit.

Bohumil Ptáček vstane a začne přecházet po místnosti.

Představuje si Květu němou jako rybu.

Prstem přejede po hřbetech novin vyskládaných u stěn.

Nesnese ticho místnosti, ve které je zavřený.

Poskočí. Potom zabuší na dveře. Pohodí hlavou.

Vymámí z Květy nová slova.

Nemůže se dočkat, až přijde s knihou a začne mu číst.

</section>
