---
contentType: prose
---

<section>

Hladina řeky

Hedvábí, které si Hoang přivezla z Vietnamu, má broskvovou barvu.

Jeho původní délka byla třicet metrů, ale Hoanžina matka i ona sama si z něj nechaly ušít svatební šaty. Suong to odmítla, a tak Hoang roli hedvábí zabalila do papíru a schovala pro svou vnučku.

Linh je s Hoang v pokoji a škemrá, aby se na hedvábí mohla podívat. Hoang chvilku dělá drahoty, ale pak látku vytáhne.

Linh vzdychne a lehce se hedvábí dotkne prstem.

Nikdy se nevdám, řekne. Ušij mi z něj šaty už teď.

Hoang se usmívá. Linh je deset let.

Babičko, řekne, ty mě neposloucháš.

Hoang zamrká.

Zamyslela jsem se.

Pohladí Linh po tváři.

Říkala jsem, abys mi něco ušila už teď, žadoní dívka.

Hoang zavrtí hlavou.

Musíš být trpělivá, řekne vnučce.

Obě klečí na zemi a dívají se na látku, která se před nimi leskne jako hladina řeky.

</section>
