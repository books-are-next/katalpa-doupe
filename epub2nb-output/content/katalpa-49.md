---
title: Sen
contentType: prose
---

<section>

Hoang se zdá o kachně.

Utíká úzkou cestičkou v bambusovém háji a Hoang je jí v patách.

Kachna je vypasená, ale také zázračně rychlá. I ve snu Hoang sotva popadá dech. Žene se za kachnou a myslí na zázvorovou omáčku, se kterou by ji udělala, hustou a vydatnou.

Kachna se na okamžik zastaví a Hoang po ní natáhne ruku. Prsty se téměř dotkne jemného, mastného peří. Pak se kachna znovu rozběhne a Hoang se marně pokouší pohnout.

Skloní hlavu a zjistí, že jí nohy svírají pevně zašněrované boty. Rychle rozváže tkaničky a vyzuje se.

Utíká.

Pod nohama cítí měkkou půdu.

Míří za kachnou a nechává za sebou řadu drobných bosých otisků.

</section>
