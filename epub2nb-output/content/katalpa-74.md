---
title: Fotoaparát VI
contentType: prose
---

<section>

Hideki stojí v obchodě s elektronikou na Ridgewood Avenue a vybírá si fotoaparát.

Nechá se přesvědčit cenou a rozhodne se pro zlevněný Kodak. Rovnou si k němu koupí deset roliček barevného filmu.

Je odhodlaný každé místo, na které se podívá, vyfotit a obrázky poslat Akiko.

Bude to, jako by cestovala s ním.

Hideki se dívá, jak prodavač balí přístroj. Cítí se trochu provinile, protože ví, že by neměl odjíždět, ale vztah, ve kterém jsou tři, Akiko, on a rakovina, je víc, než dokáže snést.

Hideki přebírá od prodavače balíček a platí, doma pak nedočkavě fotoaparát vybalí, vloží do něj film a fotí Akiko, vypotřebuje na ni celý film, Akiko je totiž začátek a příčina jeho budoucí cesty, startovní čára.

</section>
