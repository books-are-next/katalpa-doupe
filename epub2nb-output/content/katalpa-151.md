---
title: Bezpečí
contentType: prose
---

<section>

Hoang zbyde několik útržků broskvově zbarveného hedvábí.

Je jedenáctého září, pozdě odpoledne, slunce se sklání k západu.

Hoang vyjde před obchod. Zadívá se na dům na protější straně ulice.

Zvedne ruku s kouskem hedvábí a zakryje si s ním výhled. Místo domu teď vidí lesklou látku. Připomíná krovky nějakého brouka a mírně vlaje ve větru.

Hoang si vysekla vlastní kousek reality, svět předělený hedvábím je laskavý a bezpečný.

V zahradě přes ulici rostou stromy a ona, s tváří ponořenou do růžovooranžového stínu, spatří, že v jejich větvích hnízdí ptáci.

</section>
