<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-30</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-30" xml:lang="cs-CZ">
		<div class="frame">
			<p id="uyEWmYMiQFLRRpclXyfmKP9" class="T3"><a id="uzj9qrmzm5m8hZ3sICmsTaE"></a>Doupě</p>
			<p class="T1">Vila, ve které Květa žije, stojí na svém místě téměř sedmdesát let. Podobá se zubu v&#160;dásni, usazená v&#160;dlouhé čelisti Fetrovské ulice, a&#160;metry potrubí a&#160;elektroinstalace se napojuje na nervový systém Prahy.</p>
			<p class="T2">Polyká peníze a&#160;v&#160;zimě vyzařuje teplo, tisícem drobných skulin z&#160;ní uniká vzduch ohřátý ústředním topením.</p>
			<p class="T2">Zvenku připomíná krabici, má rovnou střechu a&#160;šedou omítku. Ostré hrany zmírňují keře a&#160;stromy vysázené v&#160;zahradě.</p>
			<p class="T2">Funkcionalismus naředěný přírodou.</p>
			<p class="T2">Doupě vypadá takto: na délku měří pět a&#160;půl metru, na šířku tři. Stěny má obložené balíky novin, okno zatlučené dřevěnými deskami. Dveře jsou asi dva centimetry tlusté, s&#160;dobře promazaným zámkem, a&#160;zvenku jsou opatřené petlicí.</p>
			<p class="T2">V&#160;doupěti je jedna elektrická zásuvka a&#160;ze stropu visí kovové stínidlo se žárovkou. Vypínač je uvnitř, takže budoucí obyvatel může sám rozhodovat o&#160;tom, zda si rozsvítí, nebo dá přednost tmě.</p>
			<p class="T2">Po vstupu do doupěte je po levé straně matrace s&#160;čistě povlečenou dekou a&#160;polštářem, napravo stojí stolek se dvěma židlemi a&#160;elektrický přímotop. Pod zabedněným oknem stojí knihovnička. Je v&#160;ní spousta knih: sestry Brontëovy, Jane Austenová, Dickensova <span class="italic _idGenCharOverride-2">Kronika Pickwickova klubu</span>, Johnsův <span class="italic _idGenCharOverride-2">Biggles</span>, <span class="italic _idGenCharOverride-2">Tarzan</span>, Josef Škvorecký, Fowlesův <span class="italic _idGenCharOverride-2">Sběratel</span>, Frederick Forsyth a&#160;Graham Greene. Knížky se do knihovničky všechny nevešly, a&#160;tak některé leží naskládané na podlaze a&#160;na stole.</p>
			<p class="T2">Na stole je také hluboký a&#160;mělký talíř, oba z&#160;plastu, a&#160;plastový příbor se lžící. U&#160;dveří je připravený umělohmotný kbelík s&#160;víkem a&#160;několik <span class="verzalky _idGenCharOverride-1">PET</span> lahví s&#160;vodou. Vedle nich stojí kelímek, ve kterém je zubní kartáček a&#160;pasta.</p>
			<p class="T2">Na podlaze jsou červenožluté koberečky a&#160;měkké froté pantofle. Na dece leží pyžamo, které Květa vybrala z&#160;Jiřího zásob. Je z&#160;bavlny a&#160;jsou na něm jemné pruhy.</p>
			<p class="T2">Květa, opírající se o&#160;dveře, musí uznat, že doupě působí útulným dojmem. Je jako pokojíček. Jako komůrka plná medu ve včelí plástvi. Skoro by měla chuť se tu sama zavřít.</p>
			<p class="T2">Položit se na matraci a&#160;vdechnout pach starých novin.</p>
			<p class="T2">Odpočívat.</p>
			<p class="T2">Uzavřít se před vším, co je venku.</p>
			<p class="T2">Potřese hlavou.</p>
			<p class="T2">Je konec října a&#160;ona je odhodlaná nejpozději v&#160;prosinci doupě obsadit.</p>
		</div>
</body>
</html>