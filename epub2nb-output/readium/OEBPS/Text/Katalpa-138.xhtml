<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-138</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-138" xml:lang="cs-CZ">
		<div class="frame">
			<p id="ushgVZmNBJvJoeEgYDluYE6" class="T3"><a id="uvFXlnxpxVpjPu33rAtOyuD"></a>Čtení</p>
			<p class="T1">Rozhodnutí pustit Bohumila Ptáčka v&#160;Květě uzrálo spolu s&#160;rozhodnutím mlčet.</p>
			<p class="T2">Už mu nemohla dát ani kapku ze svého života, připadala si unavená a&#160;vymačkaná jako citrón. Přesto si na myšlenku, že zase bude sama, musela zvykat opatrně a&#160;postupně, ohmatávala ji a&#160;ochutnávala a&#160;s&#160;každým dalším slovem, které pošťákovi četla, si říkala, že to bude slovo poslední. Přesto dál předčítala o&#160;roubování stromů a&#160;zakládání zeleninových záhonů.</p>
			<p class="T2">Byla v&#160;tom zvláštní něha, kterou s&#160;Jiřím nikdy nezažila.</p>
			<p class="T2">Jiří se o&#160;zahradničení nezajímal a&#160;moc toho nenamluvil, tíha domácnosti ležela na ní. A&#160;paradoxně to byla Květa, kdo musel poslouchat, Jiřího matka byla nevyčerpatelná studnice nářků a&#160;stížností.</p>
			<p class="T2">Bohumil Ptáček je vzorný posluchač, pozorný a&#160;dychtivý, vrhá se po každém slovu, které Květě vyjde z&#160;úst, a&#160;nepřerušuje ji otázkami.</p>
			<p class="T2">Bude jí chybět.</p>
			<p class="T2">Květa přemýšlí o&#160;tom, jak to udělá. Nechá mu dveře dokořán jako výzvu a&#160;bude se dívat, jak kolem ní prochází, aby ochutnal nově nabytou svobodu?</p>
			<p class="T2">Vyhýbá se té myšlence.</p>
			<p class="T2">Před několika měsíci ho ulovila, a&#160;teď nemá tušení, jak se ho zbavit.</p>
			<p class="T2">Pokračuje ve čtení, jako by na tom závisel její život, život jich obou.</p>
		</div>
</body>
</html>