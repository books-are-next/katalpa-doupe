<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-148</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-148" xml:lang="cs-CZ">
		<div class="frame">
			<p id="usyy9EVjlBIUseB7P5izUMD" class="T3"><a id="uub3i2lDgC99zdGk3TqnUy2"></a>Kapka krve</p>
			<p class="T1">V&#160;noci se Květě zdá sen.</p>
			<p class="T2">Společně s&#160;maminkou a&#160;služebnou Matyldou stojí v&#160;prádelně domu na Vinohradech. Maminka i&#160;Matylda na sobě mají bílé zástěry a&#160;chystají se mandlovat prádlo. Mandl je starý, litinový, se dvěma velkými dřevěnými válci. Maminka se služebnou berou do rukou prostěradlo a&#160;překládají ho na&#160;polovinu. Matylda si stoupne ke kolu, jímž se uvádí mandl do pohybu, a&#160;začne jím točit. Maminka hbitě vloží prostěradlo mezi válce.</p>
			<p class="T2">Květa pozorně sleduje, co maminka a&#160;Matylda dělají. Ráda by zkusila do mandlu něco zasunout, utěrku nebo kapesník, ale má příliš velký strach. Teprve když se maminka odvrátí, sebere Květa odvahu a&#160;dojde ke stroji, který právě polyká cíchu.</p>
			<p class="T2">Vzduch voní škrobem a&#160;růžovou vodou, kterou maminka prádlo kropí.</p>
			<p class="T2">Květa zvedne ruku a&#160;položí ji na cíchu. Dřevěné válce zachytí její prsty a&#160;Květa na nehtech ucítí tlak. Než stačí vykřiknout, maminka si jí všimne, vytrhne Květiny ruce z&#160;mandlu a&#160;přitiskne ji k&#160;sobě. Květa spočívá na jejích prsou a&#160;nahlas a&#160;rychle dýchá. Cítí teplo, které se na ni z&#160;maminky přenáší, a&#160;zavrtá jí hlavu do podpaží.</p>
			<p class="T2">Když se Květa ze snu probudí, bolí ji hlava. Posadí se na posteli a&#160;rozsvítí lampičku. Pořád ještě cítí maminčino konejšivé objetí. Zvedne ruce ke světlu a&#160;podiví se, když na špičce ukazováčku spatří kapku krve. Musela se o&#160;něco škrábnout v&#160;zahradě a&#160;nevšimla si toho.</p>
			<p class="T2">Místo toho, aby se vydala hledat náplast, prst olízne. Pak si znovu lehne, ale lampičku nezhasne. Dívá se do světla a&#160;přemýšlí o&#160;mamince, o&#160;bílém jeřábu unášeném větrem a&#160;o&#160;sladkých švestkách, které tatínek nosil z&#160;trhu a&#160;ze kterých maminka pekla koláč.</p>
		</div>
</body>
</html>