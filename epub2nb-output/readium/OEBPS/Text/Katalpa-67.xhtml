<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-67</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-67" xml:lang="cs-CZ">
		<div class="frame">
			<p id="u4mj6B3BchTFkqaxoAZ9ktD" class="T3"><a id="udKfXEiQRw59sJENwO8Ccq9"></a>Káva</p>
			<p class="T1">Pokaždé, než sejde do sklepa, se Květa lehce nalíčí.</p>
			<p class="T2">Chce před Bohumilem Ptáčkem vypadat dobře. Pudr, světlá rtěnka, tužka na obočí.</p>
			<p class="T2">Květa je herečka. Předstírá, že život bere s&#160;lehkostí, že ho má pevně ve svých rukou.</p>
			<p class="T2">Kdo řekl, že minulost nelze změnit?</p>
			<p class="T2">Květa ji mění s&#160;každým slovem. Pošťák se nesmí dozvědět o&#160;pádech a&#160;ztrátách.</p>
			<p class="T2">Skutečná minulost, to, co Květa opravdu prožila, postupně ztrácí pevné obrysy a&#160;mizí; svým vyprávěním tvoří Květa novou minulost, krásnou a&#160;bez vady, vkládá se do ní, stává se její součástí. Vzniká tak celý svět, soukromý vesmír určený pro pošťákovy uši, jemný a&#160;strukturovaný. Historie znovu ožívá a&#160;je přesně taková, jakou ji Květa chce mít, měkká a&#160;sladká.</p>
			<p class="T2">Potrvá několik měsíců, než se to změní, než se ta dokonalost Květě přejí a&#160;ona si uvědomí, že může mluvit pravdu. A&#160;to vědomí se bude rovnat závrati, projede jí jako šíp, od čela po konečky prstů, a&#160;nechá ji užaslou a&#160;s&#160;dechem váznoucím v&#160;hrdle. </p>
			<p class="T2">Teď je však čas na lež, osa pošťákova ucha a&#160;Květiných úst udává směr a&#160;vnáší do Květina života smysl.</p>
			<p class="T2b">—</p>
			<p class="T1">V&#160;lednu jsou Květa a&#160;Bohumil Ptáček teprve na počátku svého vztahu.</p>
			<p class="T2">Nevědí, co od sebe mohou čekat.</p>
			<p class="T2">Jejich líbánky jsou definovány vertikálou domu, ona žije nahoře, svobodná a&#160;plná síly, zatímco on se scvrkává v&#160;suterénu a&#160;jeho poddajnost je protkaná občasnými výbuchy hněvu.</p>
			<p class="T2">Kdykoliv je Květa s&#160;Bohumilem Ptáčkem, vypráví.</p>
			<p class="T2">Mluví o&#160;svém dětství a&#160;o&#160;válce.</p>
			<p class="T2">O&#160;sestrách a&#160;rodičích.</p>
			<p class="T2">Mluví o&#160;Jiřím a&#160;o&#160;vile, ve které žije.</p>
			<p class="T2">Vykládá Bohumilu Ptáčkovi o&#160;tom, jak stavěla doupě.</p>
			<p class="T2">Její vyprávění je sladké a&#160;lepkavé. Obtáčí pošťáka jako pavučina, takže i&#160;v&#160;noci, kdy je sám, má pocit, že je Květa stále s&#160;ním.</p>
			<p class="T2">Mluvení je pro Květu důležité. Mysl jí zahlcuje spousta vzpomínek a&#160;ona je potřebuje všechny dostat ven. Je vděčná za to, že ji Bohumil Ptáček poslouchá, díky vyprávění prožívá svůj život znovu, opět se stává dítětem a&#160;mladou dívkou, seznamuje se s&#160;Jiřím a&#160;vydává se s&#160;ním na pouť po rozhlednách.</p>
			<p class="T2">Doupě je to nejlepší, co Květu mohlo potkat.</p>
			<p class="T2">Kdykoliv si na ně vzpomene, přijde si rozjařená jako malá holčička. Jako by v&#160;žilách neměla krev, ale víno, husté a&#160;nasládlé, přivádějící k&#160;závrati.</p>
			<p class="T2b">—</p>
			<p class="T1">Poté co Květa dokončí své vyprávění, přijde si vyprahlá a&#160;prázdná, ale zároveň také spokojená. Nahoře v&#160;kuchyni má připravený šípkový čaj, pomalu ho upíjí a&#160;odpočívá pohodlně usazená na pohovce. Zajímalo by ji, jestli je Bohumil Ptáček unavený stejně jako ona, po tom všem, co musel vyslechnout.</p>
			<p class="T2">Umiňuje si, že ho musí udržet v&#160;dobré a&#160;přívětivé náladě.</p>
			<p class="T2">Má chuť se pošťákovi nějak odvděčit, a&#160;tak se rozhodne, že mu do jídelníčku zařadí víc zeleniny a&#160;vitamínů.</p>
			<p class="T2">A&#160;kávu mu bude chystat hustou a&#160;hořkou, svým zvláštním způsobem, při kterém vždycky hodí do vroucí vody špetku soli.</p>
		</div>
</body>
</html>