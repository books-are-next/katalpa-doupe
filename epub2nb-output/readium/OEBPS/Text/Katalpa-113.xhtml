<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-113</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-113" xml:lang="cs-CZ">
		<div class="frame">
			<p id="uWVVZ5h93hqYASMqWd9tEeC" class="T3"><a id="uxY9NiK3KXUNhQpFKcpNSb7"></a>Maminka</p>
			<p class="T1">S&#160;příchodem teplých letních dnů se Květě začne zdát o&#160;mamince.</p>
			<p class="T2">Překvapí ji to. Čekala, že se jí bude zdát spíše o&#160;Jiřím nebo o&#160;Bohumilu Ptáčkovi. Místo toho se ve snech stává malou holčičkou a&#160;maminka jí češe vlasy, krmí ji polévkou nebo ji přikrývá čerstvě vypranou dekou.</p>
			<p class="T2">Květa se z&#160;těch snů probouzí rozněžnělá a&#160;v&#160;rozpacích. Snídá a&#160;hladí kocoura mezi ušima, přitom opatrně vtahuje chřípím vzduch a&#160;zjišťuje, zda neucítí maminčinu vůni, vanilkový cukr a&#160;naškrobené prádlo, jemné tóny toaletního mýdla a&#160;bílé vazelíny.</p>
			<p class="T2">Patnáctého července slaví Bohumil Ptáček výročí, sedm měsíců od chvíle, kdy ho chytila a&#160;zavřela do doupěte, a&#160;ona z&#160;toho vůbec nemá radost.</p>
			<p class="T2">Skoro tři čtvrtě roku znovu žije s&#160;mužem, a&#160;místo toho, aby ji to těšilo, sedí zachmuřeně u&#160;kuchyňského stolu, pije kávu a&#160;myslí na sny o&#160;mamince. Uvažuje nad tím, co by jí maminka řekla, a&#160;poprvé si položí otázku, jestli Bohumila Ptáčka pustí, a&#160;pokud ano, jak to udělá.</p>
			<p class="T2">Pomyšlení na to, že pošťáka pouští na svobodu, ji rozruší. Nahmatá v&#160;kapse krabičku cigaret, a&#160;když ji otevře, zjistí, že je prázdná.</p>
			<p class="T2">Má obrovskou chuť na tabák a&#160;v&#160;domě ani jednu cigaretu. Prohlédne všechny zásuvky a&#160;prohmatá kapsy svetru, nakonec zakleje a&#160;svlékne si zástěru, popadne peněženku a&#160;obuje se. Vietnamský obchod naproti v&#160;ulici ji zachrání.</p>
			<p class="T2">Koupí si dva balíčky cigaret a&#160;krabičku zeleného čaje. Obvykle nekouří na veřejnosti, ale tentokrát udělá výjimku, zapálí si ještě před obchodem a&#160;s&#160;požitkem vyfoukne kouř. Židle, na které sedává stará Vietnamka, je prázdná a&#160;Květa je skoro v&#160;pokušení se na ni posadit, odolá však a&#160;vydá se na cestu domů. Zamkne za sebou zahradní branku a&#160;zamíří k&#160;jabloni, pod níž noc co noc postává s&#160;Bohumilem Ptáčkem. Kouří a&#160;zvedá při tom hlavu k&#160;nebi, je krátce po osmé ráno a&#160;slunce příjemně hřeje, bude horký den. Květa se dívá do koruny jabloně, strom má svěží zelené listy a&#160;mrňavé plody, časem je bude muset ještě jednou probrat, napoprvé to neudělala pořádně.</p>
			<p class="T2">Znovu se v&#160;myšlenkách vrátí k&#160;tématu, které jí v&#160;mysli vytanulo hned po ránu.</p>
			<p class="T2">Jak dlouho tu ještě bude Bohumila Ptáčka držet? Pustí ho někdy na svobodu? A&#160;pokud ano, jak to provede? Co když se v&#160;něm nashromáždilo tolik vzteku a&#160;frustrace, že ji fyzicky napadne?</p>
			<p class="T2">Květa nervózně přešlápne. Cigaretu už dokouřila, nedopalek zamáčkla o&#160;zem a&#160;schovala do kapsy.</p>
			<p class="T2">Přijít o&#160;Bohumila Ptáčka by znamenalo přijít o&#160;všechno.</p>
			<p class="T2">Ke komu by mluvila?</p>
			<p class="T2">Co by si počala se slovy, kterých je v&#160;ní stále plno?</p>
			<p class="T2">Přestala by pojmenovávat a&#160;lapat vzpomínky, zakrněla by.</p>
			<p class="T2">Propustit Bohumila Ptáčka znamená upadnout do nejistoty.</p>
			<p class="T2">A&#160;na nejistotu není Květa připravena.</p>
			<p class="T2">Vezme si další cigaretu, vsune ji mezi rty, ale nezapálí. Rukou přejede po kmeni stromu.</p>
			<p class="T2">Udá ji na policii. Pokud ji rovnou nezabije, okamžitě po tom, co ho propustí, zamíří na policejní stanici a&#160;ohlásí, co se mu stalo.</p>
			<p class="T2">Zavřou ji.</p>
			<p class="T2">Tentokrát to bude ona, kdo se ocitne v&#160;cele.</p>
			<p class="T2">Není to lákavé?</p>
			<p class="T2">Přesně vymezený prostor a&#160;pravidelný přísun jídla.</p>
			<p class="T2">Ne, nedokáže opustit dům. Co by se stalo s&#160;kocourem a&#160;se zahradou?</p>
			<p class="T2">Dům by mohla prodat…</p>
			<p class="T2">Květa prudce zatřese hlavou. Cigareta jí vypadne z&#160;úst. Sehne se pro ni.</p>
			<p class="T2">Tolik otázek a&#160;žádná odpověď.</p>
			<p class="T2">Nechce propustit Bohumila Ptáčka. Chce ho držet dole, v&#160;teple a&#160;na bezpečném místě, vařit mu a&#160;starat se o&#160;něj.</p>
			<p class="T2">Je to teprve tři čtvrtě roku, co ho má, a&#160;už by se ho měla vzdávat?</p>
			<p class="T2">Vzpomene si na sen o&#160;mamince.</p>
			<p class="T2">Měkká deka přitažená k&#160;bradě.</p>
			<p class="T2">Polibek na čelo.</p>
			<p class="T2">Dotek prstů na očních víčkách.</p>
			<p class="T2">Maminka, která otvírá kuchyňské okno, aby pustila ven včelu nebo mouchu uvízlou za sklem.</p>
			<p class="T2">Maminka v&#160;bílé zástěře a&#160;s&#160;vlasy sepnutými v&#160;týle. Nosí střevíce na vysokém podpatku a&#160;Květa má dovoleno jí každý večer natírat ruce krémem, vmasírovat ho do tenké kůže na hřbetu rukou a&#160;do kůžičky kolem růžových nehtů.</p>
			<p class="T1">Květa tiše dojde k&#160;zamřížovanému oknu, za kterým je uvězněný pošťák. Pohybuje se opatrně, protože má strach, že Bohumil Ptáček, nadaný jakýmsi zázračným radarem, její přítomnost vytuší.</p>
			<p class="T2">U&#160;okna si přidřepne, civí na špinavé sklo a&#160;uvažuje o&#160;tom, co bude dělat.</p>
		</div>
</body>
</html>