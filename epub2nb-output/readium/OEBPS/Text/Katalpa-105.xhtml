<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-105</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-105" xml:lang="cs-CZ">
		<div class="frame">
			<p id="uTyOhtUb3QAEMoNmGpTVmoF" class="T3"><a id="uVzWxLAFHWzpM7mOiLkvZT7"></a>Časová pásma</p>
			<p class="T1">Ve výšce deset tisíc metrů přelétá Hideki z&#160;Vietnamu do Číny.</p>
			<p class="T2">Právě odmítl jídlo, rýži s&#160;masem a&#160;ovoce, a&#160;dívá se z&#160;malého okénka do mraků. V&#160;přihrádce nad sebou má příruční zavazadlo a&#160;fotoaparát s&#160;nově založenou roličkou filmu.</p>
			<p class="T2">Těší se, že uvidí Velkou čínskou zeď a&#160;její obrázky pošle Akiko.</p>
			<p class="T2">Vzduch v&#160;letadle je suchý a&#160;Hidekiho pálí oči. Zavře je a&#160;přitiskne si na ně prsty. Muž, který sedí vedle něj, se zeptá, jestli mu je špatně. Hideki zavrtí hlavou. Otevře oči a&#160;znovu se podívá na mraky. Líbí se mu jejich tvary. Napadne ho, že by je mohl vyfotografovat, ale není si jistý, jak by si přístroj poradil s&#160;tlustým plexisklem okénka.</p>
			<p class="T2">Dotkne se ho.</p>
			<p class="T2">Je studené a&#160;Hideki rychle ruku stáhne.</p>
			<p class="T2">Vzpomene si na Akiko. S&#160;očima upřenýma na hodinky se pokouší vypočítat, kolik je v&#160;Minneapolisu hodin. Nedaří se mu to. Neví ani, jestli je tam noc, nebo den. Zoufale přičítá a&#160;odečítá časová pásma.</p>
			<p class="T2">Ze zmatku, do kterého se propadá, se mu sevře žaludek. Vstane a&#160;soused ho pustí do uličky. Hideki zamíří na toaletu. Vymočí se a&#160;opláchne si ruce a&#160;obličej.</p>
			<p class="T2">Potom se vrátí na své místo, a&#160;než si sedne, vytáhne z&#160;přihrádky fotoaparát. Položí si ho na klín a&#160;konečně se trochu uklidní. V&#160;Minneapolisu je noc, uvědomí si, a&#160;Akiko spí.</p>
		</div>
</body>
</html>