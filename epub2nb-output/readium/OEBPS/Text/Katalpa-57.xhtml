<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-57</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-57" xml:lang="cs-CZ">
		<div class="frame">
			<p id="uFVe7lNwLTQiDdfIZGjhjBC" class="T3"><a id="uKDDuUbEZTTm9KaWUQ89wlD"></a>Sníh</p>
			<p class="T1">Z&#160;neznámého popudu koupí Akiko Hidekimu k&#160;Vánocům kravatu.</p>
			<p class="T2">Hideki kravaty nenosí. Na té, kterou mu Akiko koupila a&#160;kterou právě teď balí do slavnostního papíru, jsou lesklou černou nití vyšité desítky malých stylizovaných lilií.</p>
			<p class="T2">Je jeden z&#160;mála dní, kdy je Akiko sama doma. Hideki je v&#160;práci a&#160;ona má už od probuzení pocit, že je zdravá. Nic ji nebolí, ani se jí nechce zvracet. Probírá se dárky, které pro Hidekiho nakoupila, a&#160;brouká si. V&#160;kuchyni tiše hraje rozhlas a&#160;voní káva.</p>
			<p class="T2">Když Hideki ráno odcházel, nechal jí tu vzkaz. Na malý lísteček namaloval usmívající se obličej s&#160;čepicí. Od chvíle, kdy jí vypadaly vlasy, nosí Akiko čepici i&#160;doma, nesnáší pocit chladu na holé kůži.</p>
			<p class="T2">Moderátor v&#160;rozhlase hlásí sníh. Akiko odloží balíček s&#160;kravatou a&#160;dojde k&#160;oknu. Obloha je čistá a&#160;jasná, nevypadá to, že by v&#160;sobě skrývala sněhovou nadílku. Připomíná Akičino tělo těsně před tím, než si nahmatala první bulku a&#160;než z&#160;něj chemoterapie udělala něco šupinatého a&#160;neustále zaníceného, něco, co jí nebylo vlastní.</p>
			<p class="T2">Akiko se dívá na oblohu a&#160;pokouší se odhadnout, odkud přijdou mraky naplněné sněhem. Chtěla by zachytit ten okamžik, kdy se nebe otevře a&#160;k&#160;zemi se spustí první vločky.</p>
			<p class="T2">Protože, napadá ji, by to mohlo být poslední sněžení v&#160;jejím životě.</p>
		</div>
</body>
</html>