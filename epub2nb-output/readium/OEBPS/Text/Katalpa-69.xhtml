<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-69</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-69" xml:lang="cs-CZ">
		<div class="frame">
			<p id="uQyMtnUXXatGm37wtoNKAPG" class="T3"><a id="uIrvws3zJpPgjds5avNkBnB"></a>Vzkaz</p>
			<p class="T1">Před spaním Bohumil Ptáček uvažuje, kolik mohla tahle stařena za život nastřádat příběhů.</p>
			<p class="T2">Doufá, že až mu je všechny odvykládá, pustí ho ven.</p>
			<p class="T2">Ještě nezapomněl na svůj starý život, na Marii a&#160;ranní vstávání, na každodenní cesty na poštu a&#160;kávu z&#160;automatu, na knihu, kterou nechal rozečtenou ležet na stole.</p>
			<p class="T2">Zdá se mu, že od chvíle, kdy ho Květa zavřela do sklepní místnosti, se zmenšil. Trochu se sice uklidnil, když zjistil, že mu nehrozí žádné bezprostřední nebezpečí, a&#160;přesto je v&#160;depresi, přežívá ze dne na den, schlíplý a&#160;vysušený.</p>
			<p class="T2">Dokáže hodiny strávit tím, že si okusuje nehty.</p>
			<p class="T2">Prsty přejíždí po hřbetech novin, které jsou vyskládané u&#160;stěn, a&#160;luští jednotlivá písmena.</p>
			<p class="T2">Zasněně zírá do stropu a&#160;přemýšlí, jak dopadl příběh Chloé a&#160;Colina.</p>
			<p class="T2">V&#160;polovině ledna ho něco napadne. Počká, až Květa domluví, a&#160;pak ji požádá, jestli by mu nemohla v&#160;knihovně vypůjčit <span class="italic _idGenCharOverride-2">Pěnu </span><span class="italic _idGenCharOverride-2">dní</span>. Květa souhlasí, vypadá potěšena tím, že po ní něco chce.</p>
			<p class="T2">O&#160;tři dny později mu knihu přinese.</p>
			<p class="T2">Neušpiňte ji, řekne, když mu ji podává.</p>
			<p class="T2">Bohumil Ptáček si čte o&#160;lásce a&#160;o&#160;bolesti a&#160;konečně se začíná cítit o&#160;něco lépe.</p>
			<p class="T2b">—</p>
			<p class="T1">Přečíst <span class="italic _idGenCharOverride-2">Pěnu dní</span> trvá Bohumilu Ptáčkovi týden. Předtím, než knihu vrátí Květě, naškrábe pod předsádku vzkaz s&#160;prosbou o&#160;pomoc a&#160;adresou, na které ho Květa vězní.</p>
			<p class="T2">Večer se v&#160;doupěti objeví Květa.</p>
			<p class="T2">Už to víckrát nedělejte, řekne mu.</p>
			<p class="T2">Pošťák se začervená. Potom ji poprosí, aby mu z&#160;knihovny půjčila další Vianovy knihy. Neví, co spisovatel napsal, pokud vůbec něco, takže Květa knihy bude muset vypátrat. Květa mu to slíbí a&#160;on si po jejím odchodu oddechne; z&#160;nějakého důvodu měl pocit, že ho Květa za ten vzkaz s&#160;prosbou o&#160;pomoc potrestá.</p>
		</div>
</body>
</html>