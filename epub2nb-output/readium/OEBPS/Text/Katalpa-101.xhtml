<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-101</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-101" xml:lang="cs-CZ">
		<div class="frame">
			<p id="utKCteOZnQZggHDVuJRiYD7" class="T3"><a id="ugr4IRpJL8YoHjKFVSECE83"></a>Na cestě</p>
			<p class="T1">V&#160;polovině května má Hideki za sebou Střední a&#160;Jižní Ameriku, Havaj, Fidži a&#160;Nový Zéland.</p>
			<p class="T2">Právě teď je v&#160;Austrálii, v&#160;Sydney. Sedí na nábřeží a&#160;skrz čočku fotoaparátu se dívá na oceán. Oceán je neklidný a&#160;má špinavou barvu. Hideki chce na fotografii zachytit vlny s&#160;bílou čepičkou pěny. Stiskne spoušť a&#160;ve fotoaparátu cvakne. Hideki zastrčí přístroj do pouzdra a&#160;položí ho vedle sebe.</p>
			<p class="T2">Má hlad.</p>
			<p class="T2">Bude muset najít restauraci, kde se nají, a&#160;také místo, kde mu vyvolají fotky. Za posledních šest týdnů poslal Akiko přes dvě stě snímků. Ty, které se nepovedly, vyhodil.</p>
			<p class="T2">Několikrát také telefonoval domů a&#160;z&#160;toho, jak byl Akičin hlas ve sluchátku napjatý a&#160;vzdálený, ho přepadla sklíčenost. 	</p>
			<p class="T2">Hideki se zhluboka nadechne. Ve vzduchu je cítit sůl. Poposedne na lavičce a&#160;rukou si přejede tvář. Desítky hodin, které strávil v&#160;různých letadlech, se na něm podepsaly — je nevyspalý, bolí ho oči, a&#160;navíc se mu začala loupat kůže.</p>
			<p class="T2">V&#160;každé zemi, do které přijede, hladově fotí. Láskyplně v&#160;aparátu mění baterie a&#160;svitky filmu. Objektiv ošetřuje jemným hadříkem, a&#160;jakmile film dojde na konec a&#160;začne se přetáčet, přikládá si Hideki aparát k&#160;uchu a&#160;zasněně naslouchá.</p>
			<p class="T2">Když Hideki fotografuje, nemusí myslet na Akičinu nemoc. Představuje si Akiko zdravou a&#160;rozzářenou, dychtivě listující snímky, které jí poslal.</p>
			<p class="T2">To, že je na útěku, si Hideki nepřipouští, stejně jako to, že by Akiko mohla během jeho cesty zemřít. Kdykoliv jeho myšlenky zamíří nežádoucím směrem, pevně stiskne víčka a&#160;snaží se zhluboka a&#160;klidně dýchat.</p>
			<p class="T2">Od začátku cesty Hideki trpí nespavostí. Neustálé časové posuny mu rozmělnily spánek a&#160;udělaly z&#160;něj něco nedosažitelného, něco, po čem Hideki prahne v&#160;anonymních hotelových pokojích, vyčerpaný a&#160;na pokraji zoufalství.</p>
			<p class="T2">Často pláče. Přesto ho ani jednou nenapadne cestu ukončit a&#160;vrátit se domů.</p>
			<p class="T2">Doufá, že zatímco bude v&#160;cizině, situace doma se nějak vyřeší. Akiko odloží kyslíkovou bombu a&#160;začne se uzdravovat. Její rodiče odjedou zpět do Kalifornie. Dům přestane být cítit jako nemocnice a&#160;on bude mít jedinou starost — jaké hnojivo použít na trávník před domem, aby se zbavil mechu a&#160;tráva zůstala stále pěkně hustá a&#160;zelená.</p>
			<p class="T2">Hideki na lavičce na okamžik usne. Levou ruku má volně položenou v&#160;klíně, v&#160;pravé pevně svírá popruh od brašny s&#160;fotoaparátem.</p>
		</div>
</body>
</html>