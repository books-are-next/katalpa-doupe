<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-139</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-139" xml:lang="cs-CZ">
		<div class="frame">
			<p id="uAoGHkxIhHDFZfDrwAsX7K2" class="T3"><a id="uJ7UFkbOZS4h8zS47SlxW8C"></a>Noční košile</p>
			<p class="T1">Hideki je v&#160;obchodě s&#160;dámským prádlem.</p>
			<p class="T2">Chce pro Akiko koupit noční košili. Probírá se hromádkami hedvábí a&#160;saténu. Nakonec jednu vybere a&#160;zaplatí kartou. Doma požádá Fumiko, aby mu pomohla Akiko převléknout. Dívá se na vyhublé tělo své ženy a&#160;potlačuje pláč.</p>
			<p class="T2">Noční košile na Akiko visí.</p>
			<p class="T2">Akiko vzdychá, když s&#160;ní hýbou. Nesnese na svém těle umělé hedvábí. Dráždí jí kůži. Ošívá se a&#160;pokouší se škrábat. Fumiko ji musí znovu svléknout a&#160;vrátit jí bavlněnou košili s&#160;dlouhými rukávy. Teprve pak se Akiko uklidní. Hideki si novou košili odnese do pracovny. Přičichne k&#160;ní. Ještě nestačila nasáknout Akičinou vůní. Bezmyšlenkovitě s&#160;ní začne otírat klávesnici a&#160;monitor počítače. Pak počítač zapne. Zadá do systému heslo a&#160;připadá si přitom provinile, měl by být s&#160;Akiko, dokud je to možné. Přitáhne si telefon a&#160;zavolá do firmy, že se vrátil, nastoupit může příští týden. Neví, co jiného by měl dělat, čekání na smrt je zdlouhavé a&#160;jeho už nebaví doma uklízet, potřebuje se dostat ven, přijít na jiné myšlenky.</p>
			<p class="T2">Noční košili hodí do odpadkového koše.</p>
		</div>
</body>
</html>