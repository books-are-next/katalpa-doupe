<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-44</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-44" xml:lang="cs-CZ">
		<div class="frame">
			<p id="ugYMoFqZkTlw2PoyltcrhnE" class="T3"><a id="u8JTbafCpEGRaApMb5X5r59"></a>Strach</p>
			<p class="T1">Bohumil Ptáček je chycený v&#160;malé místnosti ve sklepení domu.</p>
			<p class="T2">Nejprve lomcuje klikou a&#160;buší do dveří obložených polystyrenem.</p>
			<p class="T2">Nikdo neodpovídá.</p>
			<p class="T2">Pošťák udělá několik koleček podél stěn zakrytých novinami, hlasitě funí a&#160;po tváři mu stéká pot. Než začne znovu tlouct do dveří, sundá si bundu.</p>
			<p class="T2">Uplyne hodina.</p>
			<p class="T2">Během ní se v&#160;Bohumilu Ptáčkovi rozklene celá duha pocitů: vztek, překvapení, sebelítost a&#160;znovu vztek.</p>
			<p class="T2">Nehty se mu podaří ze dveří oloupat polystyren, pod ním narazí na dřevo a&#160;hlasitě zavyje.</p>
			<p class="T2">Teď stojí v&#160;koutě a&#160;rozhlíží se. Ruce má zaťaté v&#160;pěst a&#160;uvědomuje si neurčitou bolest v&#160;břiše, kolem žaludku. Rodí se v&#160;něm strach. Ztěžka dosedne na židli. Pak se s&#160;křikem vztyčí, uchopí židli do obou rukou a&#160;rozběhne se s&#160;ní proti dveřím. Dveře odolají. Pošťák pustí židli na zem, zakryje si tvář dlaněmi a&#160;zavzlyká.</p>
			<p class="T2">Vzduch v&#160;místnosti je suchý a&#160;malinko štiplavý vším tím novinovým papírem, tiskařskou černí. Trochu připomíná vzduch na poště. Ta myšlenka Bohumila Ptáčka rozesmutní, ale je zvláštní, že mu nejde plakat, jako by hněv a&#160;úžas nad tím, co se mu stalo, zadržoval slzy.</p>
		</div>
</body>
</html>