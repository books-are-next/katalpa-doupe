<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-29</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-29" xml:lang="cs-CZ">
		<div class="frame">
			<p id="uwggxlqFxciRXc3L8rxkALG" class="T3"><a id="utNESuK9CacjryphnQn2VD4"></a>Měkkost</p>
			<p class="T1">Podkroví, kde bydlí Ukrajinka Lara se svou dcerou, je vykrojené z&#160;půdy.</p>
			<p class="T2">Ráno Květa počká, dokud je neuslyší odcházet z&#160;domu, teprve pak se vydá nahoru. Proti dveřím do jejich bytu jsou kovové dveře na půdu. Květa je odemkne velkým klíčem, jde to ztuha. Když za sebou uslyší tiché ťapkání, otočí se. Uvědomí si, že zapomněla zavřít byt a&#160;kocour se zvědavě vydal za ní&#160;— jakmile zahlédne otevřené dveře na půdu, radostně se vrhne do šera a&#160;prachu.</p>
			<p class="T2">Květa ho s&#160;poněkud menším nadšením následuje.</p>
			<p class="T2">Na půdě je složený nábytek a&#160;koberce. Většina koberců je stočena do těžkých rolí, ale je tu i&#160;několik menších tkaných koberečků a&#160;jeden rozřezaný běhoun, jehož části jsou převázány motouzem.</p>
			<p class="T2">Pro Květiny účely ideální.</p>
			<p class="T2">Je tu příjemně. Jiná atmosféra než v&#160;doupěti. Vzduch v&#160;podzemí je naplněn očekáváním a&#160;neklidem, chvěje se a&#160;jiskří. Na půdě vládne klid. Nábytek těžce spočívá na místech, kam ho před lety Květa s&#160;Jiřím uložili.</p>
			<p class="T2">Nesmyslně velká postel, kterou si pořídili krátce po svatbě. Má otlučené rohy, od toho, jak ji stěhovali a&#160;snažili se s&#160;ní vytočit na schodišti.</p>
			<p class="T2">Prosklená knihovna.</p>
			<p class="T2">Starý televizor.</p>
			<p class="T2">Květinový stolek s&#160;oprýskaným lakem.</p>
			<p class="T2">Dům je od sklepa po půdu zaplněn vzpomínkami. Květa do něj přišla, když jí bylo dvacet čtyři let.</p>
			<p class="T2">V&#160;obrovském krbu v&#160;hale hoříval oheň, který zapaloval Jiřího otec.</p>
			<p class="T2">V&#160;kuchyni stával naleštěný sporák s&#160;osmi hořáky, dovezený z&#160;Ameriky.</p>
			<p class="T2">Výlevka byla z&#160;mramoru a&#160;podlahu pokrývaly dlaždice v&#160;barvě břidlice, na nichž bosá noha zanechávala teplý otisk.</p>
			<p class="T2">Květa se usměje. Myslí na první roky, které tu s&#160;Jiřím trávila. Na dobu, kdy se ho učila znát, odhadovat z&#160;výrazu jeho očí a&#160;ohrnutí rtů jeho nálady a&#160;přání.</p>
			<p class="T2">Květa sestupuje z&#160;půdy a&#160;v&#160;náručí má koberečky. Vystýlá jimi doupě. Připadá si při tom lehounká a&#160;zároveň naplněná, mění doupě v&#160;něco hebkého a&#160;měkkého.</p>
			<p class="T2">Dvě židle.</p>
			<p class="T2">Knihovnička z&#160;ořechu, kterou sotva dovleče.</p>
			<p class="T2">Matrace ze staré Eviny postele.</p>
			<p class="T2">Bakelitová gondola, která po zapojení do zásuvky svítí.</p>
			<p class="T2">Na konci dne je doupě hotové a&#160;plně vybavené. Připomíná lůno, kam už zbývá jen zasadit plod.</p>
		</div>
</body>
</html>