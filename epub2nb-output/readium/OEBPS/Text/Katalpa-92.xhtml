<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-92</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-92" xml:lang="cs-CZ">
		<div class="frame">
			<p id="uVqevi33XEEozove5tXj7YF" class="T3"><a id="uhVqoKr7xaB2gAsF5jZXgf9"></a>Až pokvetou stromy</p>
			<p class="T1">Duben je zasvěcen čekání na dítě.</p>
			<p class="T2">Alice má první termín patnáctého a&#160;Květa ten večer nedočkavě volá Evě.</p>
			<p class="T2">Ještě nic, řekne Eva.</p>
			<p class="T2">Jak je Alici? zajímá Květu.</p>
			<p class="T2">Dobře. A&#160;rozhodně se nechystá dneska rodit.</p>
			<p class="T2">Květa položí telefon a&#160;jde do kuchyně. Je neklidná. Z&#160;věšáku vezme utěrku a&#160;pustí se do nádobí naskládaného v&#160;odkapávači. 	</p>
			<p class="T2">Dítě se narodí dvacátého, brzy ráno. Květa uklízí, když jí to Eva zavolá. Květa má z&#160;té zprávy takovou radost, že se musí posadit. Dívá se na prachovku ve své ruce a&#160;Eva jí hlásí míry a&#160;váhu.</p>
			<p class="T2">A&#160;jméno? zeptá se Květa.</p>
			<p class="T2">Jaroslav.</p>
			<p class="T2">Květa přivře oči. To jméno se jí líbí. Rozloučí se s&#160;Evou a&#160;napadne ji, že by to měla nějak oslavit. V&#160;kuchyni si nalije skleničku likéru. Vypije ji na jeden zátah. Jazyk se jí potáhne sladkostí. Pak vezme do ruky revolver a&#160;sejde do sklepa.</p>
			<p class="T2">Narodil se mi vnuk, řekne Bohumilu Ptáčkovi.</p>
			<p class="T2">Je rozjásaná a&#160;pošťákovi připadá nepozorná.</p>
			<p class="T2">Bohumil Ptáček využije příležitosti.</p>
			<p class="T2">Vezmete mě ven? zeptá se.</p>
			<p class="T2">Květa je rázem ve střehu. Bezděčně očima zamíří k&#160;oknu, zatlučenému dřevěnými deskami.</p>
			<p class="T2">Dneska ne, řekne.</p>
			<p class="T2">Tak kdy? naléhá pošťák, ale Květa neodpoví.</p>
			<p class="T2">Zdá se, že ji představa pošťáka, vypuštěného na svobodu, vyděsila.</p>
			<p class="T2">Až nastane ten správný čas, řekne.</p>
			<p class="T2">Bohumil Ptáček zplihne. Na matraci, kde sedí, si obejme kolena.</p>
			<p class="T2">Až pokvetou stromy, řekne Květa.</p>
			<p class="T2">Pošťák zvedne hlavu.</p>
			<p class="T2">Slibujete?</p>
			<p class="T2">Květa kývne.</p>
			<p class="T2b">—</p>
			<p class="T1">Večer se Květa svléká před zrcadlem v&#160;ložnici. Představuje si Alicino tělo, změněné těhotenstvím a&#160;porodem. Zkoumavě si prohlíží vlastní tělo, ňadra se světle hnědými bradavkami, ochlupení v&#160;klíně, které věkem prořídlo. Nahá se posadí do křesla. Špičkami prstů si přejíždí po pažích, hrudi a&#160;břiše. Myslí na děti, které její tělo vydalo. Dvě vyšly ven v&#160;krvi a&#160;mrtvé, teprve to třetí — Eva — se narodilo živé a&#160;zdravé. Po dvou potratech byla Květa skleslá a&#160;v&#160;depresi. V&#160;nemocnici jí řekli, že je mladá a&#160;zdravá a&#160;že není důvod, proč by nemohla donosit dítě.</p>
			<p class="T2">Když Květa čekala Evu, nafouklo se jí břicho a&#160;otekly jí kotníky a&#160;zápěstí. Přesto dál s&#160;Jiřím jezdila po rozhlednách, a&#160;dokonce se s&#160;ním na každém výletě milovala, ačkoliv dva měsíce před porodem jí z&#160;nalitých prsů začínalo vytékat mléko.</p>
			<p class="T2">Eva se narodila v&#160;roce 1956, Květě bylo dvacet sedm a&#160;Jiřímu o&#160;dva roky víc. Několik let se pak pokoušeli o&#160;další dítě, ale nepodařilo se jim to. Květa byla vlastně ráda. Nedokázala si představit, jak by se s&#160;dalším dítětem vešli do bytu Jiřího rodičů.</p>
			<p class="T2">Při vzpomínce na Jiřího rodiče se Květa zachvěje. Vstane z&#160;křesla a&#160;z&#160;postele vytáhne noční košili. Oblékne se a&#160;rozčeše si vlasy. Potom vklouzne pod deku a&#160;pevně tiskne víčka k&#160;sobě. Nechce myslet na svou tchyni, ale na nově narozené dítě. Nedaří se jí to. Vypadá to, že se Jiřího matka zachytila nehtem v&#160;koutku Květina oka, dere se dovnitř a&#160;snaží se opanovat každý kousek její mysli.</p>
		</div>
</body>
</html>