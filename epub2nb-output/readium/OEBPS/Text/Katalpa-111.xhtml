<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-111</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-111" xml:lang="cs-CZ">
		<div class="frame">
			<p id="uR9egrr5GRdJIbNquSv7YW4" class="T3"><a id="uQcKGEGNk9QOGin2aMea7ED"></a>Smrt</p>
			<p class="T1">Akiko se probudí uprostřed noci s&#160;pocitem, že nemůže dýchat.</p>
			<p class="T2">Vyděšeně se posadí na posteli. Je si jistá, že umírá. Vytřeštěně se dívá do tmy, po těle jí vyráží pot. Chtěla by rozsvítit lampičku na nočním stolku, ale je ztuhlá strachy. Sípavě lapá po dechu a&#160;nakonec se zakousne do deky, aby nekřičela.</p>
			<p class="T2">Nechce umřít ve tmě a&#160;bez Hidekiho.</p>
			<p class="T2">Když největší panika opadne, nahmatá vypínač a&#160;rozsvítí. Dopřeje si několik doušků kyslíku z&#160;bomby stojící u&#160;postele. Lékař předvídal, že Akiko bude mít panické záchvaty, a&#160;předepsal jí sedativa. Z&#160;lahvičky vysype dvě tablety a&#160;spolkne je.</p>
			<p class="T2">Natáhne se a&#160;prsty pohladí druhou polovinu postele, Hidekiho místo, pečlivě ustlané a&#160;studené. Poslední fotografie, které Akiko poslal, byly z&#160;Egypta. Poušť a&#160;pyramidy.</p>
			<p class="T2">Nejzajímavější byly snímky hotelového pokoje. Akiko si je dlouho prohlížela, byly tři a&#160;ona na nich hledala známky Hidekiho přítomnosti, zapomenutý svetr, šálek nedopitého čaje, rozečtenou knihu.</p>
			<p class="T2">Hideki, řekne potichu, tak aby ji matka, spící ve vedlejším pokoji, neslyšela.</p>
			<p class="T2">Hideki, zopakuje ještě jednou a&#160;potom se jí do těla vkrade bolest, začne u&#160;srdce a&#160;pomalu se přesouvá do kostí a&#160;vnitřností, dokud ji celou neprostoupí a&#160;ona nezačne myslet na gumový míček a&#160;injekci morfia.</p>
		</div>
</body>
</html>