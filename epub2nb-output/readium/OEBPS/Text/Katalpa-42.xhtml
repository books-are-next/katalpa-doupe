<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-42</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-42" xml:lang="cs-CZ">
		<div class="frame">
			<p id="uxESuZqs65OkrRIkOjaExH6" class="T3"><a id="uwrFPBByIjhT9OujbP7mIO8"></a>Lov</p>
			<p class="T1">Jde to snadněji, než Květa očekávala.</p>
			<p class="T2">Začátkem prosince si pošle dva prázdné doporučené dopisy. Bohumil Ptáček jí je přinese a&#160;ona s&#160;ním mezi dveřmi prohodí několik slov. Dívá se přitom směrem k&#160;vietnamskému obchodu, stará žena s&#160;šálou obtočenou kolem krku a&#160;v&#160;kulichu s&#160;bambulí sedí před vchodem.</p>
			<p class="T2">Přestože se zdá, že žena spí, Květa se neodvažuje pošťáka pozvat dovnitř. Převezme dopisy a&#160;rozloučí se, zklamaná a&#160;trochu rozzlobená.</p>
			<p class="T2">V&#160;kuchyni si odváže zástěru a&#160;vytáhne z&#160;kapsy revolver.</p>
			<p class="T2">O&#160;čtrnáct dní později se na ni usměje štěstí. Prostranství před vietnamským obchodem je prázdné.</p>
			<p class="T2">Bohumil Ptáček stojí u&#160;Květiných dveří, na sobě má tmavomodrou bundu a&#160;přes uši pletenou čelenku. Květa, která si den předtím odeslala dopis, a&#160;proto věděla, že B.&#160;P. přijde, se postarala o&#160;to, aby kulisy byly dokonalé. Je oblečena do zamoučněné zástěry a&#160;z&#160;kuchyně voní jablečný závin. To, že ho pošťák cítí, prozradí lehké zacukání jeho chřípí. Květa se usměje a&#160;převezme psaní. Váhá mezi dvěma scénáři. Mohla by muže pozvat dovnitř, na kousek štrúdlu, a&#160;nato ho za pomoci revolveru donutit sejít do doupěte. Nebo si může zahrát na bezmocnou stařenku a&#160;poprosit ho, aby jí pomohl něco vynést ze sklepa.</p>
			<p class="T2">Oči jí padnou na pošťákovu brašnu. Je nacpaná k&#160;prasknutí. A&#160;na chodníku před vilou stojí podobně plná pojízdná taška.</p>
			<p class="T2">Ne, Bohumil Ptáček má spoustu práce a&#160;určitě nebude mít čas na šálek čaje a&#160;závin.</p>
			<p class="T2">Květa se rozhodne pro scénář číslo dvě.</p>
			<p class="T2">Potřebovala bych vaši pomoc, řekne.</p>
			<p class="T2">Pošťák se zatváří překvapeně.</p>
			<p class="T2">Vynést ze sklepa pár židlí, pokračuje Květa.</p>
			<p class="T2">Bohumil Ptáček nevypadá nadšeně. Přešlápne z&#160;nohy na nohu. Pod tíhou kožené brašny je trochu shrbený.</p>
			<p class="T2">Dobře, řekne nakonec.</p>
			<p class="T2">Než vejde do haly, pečlivě si očistí boty o&#160;rohožku. Květa se rychle podívá k&#160;obchodu přes ulici. Po staré Vietnamce ani stopa. Rozjaří ji to. Zavře za Bohumilem Ptáčkem dveře, provede ho halou a&#160;ukáže na schody do sklepa. Prsty nahmatá v&#160;kapse zástěry revolver.</p>
			<p class="T2">Bohumil Ptáček odloží kabelu a&#160;opatrně sestupuje po schodech dolů.</p>
			<p class="T2">Květa jde za ním.</p>
			<p class="T2">V&#160;chodbě panuje přítmí, jedinou osvětlenou místností je doupě, které otevřenými dveřmi zívá přímo naproti schodišti. Zatímco Květa váhá, zda se má vytasit s&#160;revolverem, pošťák, sám a&#160;dobrovolně, vstoupí do doupěte.</p>
			<p class="T2">Květa zůstane stát v&#160;chodbě, užaslá, jak dobře to šlo.</p>
			<p class="T2">Tuhle židli? zeptá se Bohumil Ptáček a&#160;dotkne se opěradla staré thonetky, kterou tu Květa připravila.</p>
			<p class="T2">Jeho hlas vytrhne Květu ze zamyšleného údivu. Udělá dva rychlé kroky a&#160;zabouchne dveře. Otočí klíčem v&#160;zámku, zasune zástrčku a&#160;pověsí na ni visací zámek. Dýchá rychle a&#160;mělce, ale ruce se jí nechvějí.</p>
			<p class="T2">Má strach, že Bohumil Ptáček začne ve svém vězení křičet, a&#160;protože to nechce slyšet, spěchá po schodech nahoru. Zavře dveře vedoucí do sklepa, opře se o&#160;ně zády a&#160;jemně se zahryzne do hřbetu ruky.</p>
			<p class="T2">Ani na okamžik ji nenapadne, že by ještě mohla všechno zvrátit. Že by mohla sejít do sklepa, odemknout dveře a&#160;vysvětlit to všechno jako špatný vtip. Místo toho čeká, až se jí zklidní dech. Potom očima sjede ke kožené brašně, kterou pošťák nechal na podlaze.</p>
			<p class="T2">Uvědomí si, že venku před domem stojí ještě pojízdná taška. Znovu se jí zrychlí tep. Opatrně sejde schody a&#160;chvatně přejde cestičku vedoucí k&#160;brance. Na chodníku se zmocní pošťákovy tašky, vmanévruje ji do zahrady a&#160;schod po schodu vleče do domu.</p>
			<p class="T2">V&#160;hale pak stojí nad dvěma taškami nacpanými dopisy a&#160;novinami, zhluboka oddechuje a&#160;dovolí svalům, aby si odpočinuly. Lehce se přitom usmívá.</p>
		</div>
</body>
</html>