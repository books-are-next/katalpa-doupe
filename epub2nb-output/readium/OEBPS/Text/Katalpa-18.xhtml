<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-18</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-18" xml:lang="cs-CZ">
		<div class="frame">
			<p id="u7dLO4QAE5acwj6DDlMxU6E" class="T3"><a id="ul5NvyTQhkPoHTQMSi3oyj7"></a>Okno</p>
			<p class="T1">Září je teplé.</p>
			<p class="T2">Květa sklízí poslední rajčata, cukety a&#160;mrkev. Mrkev nosí rovnou do kuchyně. Strouhá si ji s&#160;jablkem nebo z&#160;ní vaří polévku. Jednou, když prochází kolem vietnamské večerky naproti svému domu, zajde ze zvědavosti dovnitř. Kilo mrkve tu prodávají za pětadvacet korun. Květě se to zdá nehorázné. Nic si nekoupí. Prodavačka se na ni přesto usmívá a&#160;stará Vietnamka, která sedí před obchodem, ji zdraví jako starou známou. Ze svého místa na skládací dřevěné židličce má Květin dům a&#160;část zahrady jako na dlani. Květa si to s&#160;nepříjemným mrazením uvědomí a&#160;rozhodne se být ještě opatrnější než dosud.</p>
			<p class="T2">Práce ve sklepě zdárně pokračuje. Novinami jsou obložené všechny tři stěny; tu, ve které jsou dveře, Květa obkládat nebude.</p>
			<p class="T2">Na konci září Květa překoná iracionální strach z&#160;vrtačky, provrtá otvory do prken, kterými v&#160;budoucnu zakryje okno, a&#160;předtím, než začne vrtat do zdi, si na ni tužkou udělá značky. Zeď se vrtačce vzpouzí, Květa na ni musí tlačit vší silou a&#160;přísahala by, že od vrtáku odletují jiskry.</p>
			<p class="T2">Odhodlaně a&#160;zarputile se dobývá do základů domu. Když je hotová, vyčerpaně vrtačku odloží a&#160;otře si čelo. Chvíli odpočívá. Špinavým oknem se dívá ven, na záhon. Je zrytý a&#160;pečlivě vypletý. Květa pocítí uspokojení. Všimne si, že na mříži chránící okno se zachytila vlákna babího léta. Lesknou se na slunci a&#160;Květa si představuje malé pavoučky, kteří je utkali.</p>
			<p class="T2">Potom se vrátí k&#160;práci. Vezme hmoždinky a&#160;kladivem je zatluče do děr, které vyvrtala u&#160;okna. Zadýchá se u&#160;toho a&#160;rozkašle. Měla by být rozumná a&#160;zbytek dodělat zítra. Má však chuť vypořádat se s&#160;oknem co nejrychleji, ucpat tuhle díru vytrubující do světa, že za ní je prázdná místnost.</p>
			<p class="T2">Osm křížových šroubů, čtyři do každé desky. Proniknou do hmoždinek a&#160;přichytí desky ke zdi. Květu, ohánějící se šroubovákem, rozbolí zápěstí.</p>
			<p class="T2">Kašlu na to, řekne, ale šroubuje dál.</p>
			<p class="T2">Konečně má hotovo. Místnost teď osvětluje jen žárovka u&#160;stropu. Vypadá to tu jako v&#160;novinovém archivu. Chybí jen badatelský stolek a&#160;židlička. Květa se ušklíbne. Naplňuje ji pocit vítězství, který nemůže potlačit ani fakt, že ještě nesebrala odvahu, aby s&#160;pomocí štaflí naskládala noviny úplně nahoru.</p>
			<p class="T1">Večer si ve sprše zpívá. Úryvky z&#160;Bizetovy <span class="italic _idGenCharOverride-2">Carmen</span>.</p>
			<p class="T2">Toreadore smělý, pozor si dej.</p>
			<p class="T2">V&#160;dobré náladě se maže tělovým mlékem a&#160;prsty se snaží rozmasírovat vrásky kolem očí a&#160;úst.</p>
			<p class="T2">Před spaním si vyluští křížovku.</p>
			<p class="T2">Silný cit na pět.</p>
			<p class="T2">Usne s&#160;rozsvícenou lampičkou a&#160;brýlemi na špičce nosu.</p>
		</div>
</body>
</html>