<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-95</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-95" xml:lang="cs-CZ">
		<div class="frame">
			<p id="uB7hfJtsr7XQBej2SHZmcBD" class="T3"><a id="uIDnpepGzMjIKbGUNsq7mUF"></a>Odvaha</p>
			<p class="T1">Druhý týden v&#160;květnu Květu navštíví Eva s&#160;Alicí a&#160;novorozeným dítětem.</p>
			<p class="T2">Květa si vnuka pochová. Chlapeček je lehký jako pírko a&#160;ospalý, za celou dobu návštěvy otevře oči jenom jednou, a&#160;právě ve chvíli, kdy ho Květa drží v&#160;náručí. Má tmavě modré duhovky a&#160;bělmo jako z&#160;porcelánu. Květě se sevře srdce přemírou něhy, zakucká se a&#160;pohladí chlapečka po hlavě. Z&#160;nějakého důvodu si vzpomene na Bohumila Ptáčka a&#160;na všechno, co mu nalhala; ucítí lítost a&#160;napadne ji, že by si pošťák zasloužil slyšet pravdu.</p>
			<p class="T2">Vrátí chlapečka Alici a&#160;ještě ten večer se rozhodne vypustit zkušební balónek.</p>
			<p class="T2">Sejde do sklepa a&#160;vypráví překvapenému Bohumilu Ptáčkovi o&#160;Jiřím a&#160;jeho druhé mrtvici. O&#160;tom, jak slinil a&#160;dělal pod sebe a&#160;ona to musela uklízet.</p>
			<p class="T2">Vykládá o&#160;plenách, které Jiřímu nechtěly držet a&#160;které musela přilepovat izolepou; popisuje Bohumilu Ptáčkovi, jak ochablé měl Jiří tělo a&#160;s&#160;jakou nechutí ho vláčela do vany, nadávala mu při tom, nejprve potichu a&#160;potom čím dál hlasitěji, a&#160;nakonec večer usínala vyčerpáním, zničená a&#160;špinavá, protože na to, aby se sama umyla, už neměla sílu.</p>
			<p class="T2">Když o&#160;tom Květa mluví, ruka s&#160;revolverem, kterým míří na Bohumila Ptáčka, se jí chvěje. Hovoří s&#160;očima upřenýma na podlahu, a&#160;když je zvedne, obává se, že se pošťák bude usmívat, spokojeně a&#160;vědoucně, a&#160;udiví ji, že to tak není — tvář Bohumila Ptáčka je živější než kdykoliv předtím, jako by i&#160;on odložil nějakou masku, naslouchá Květě se zájmem a&#160;v&#160;očích má soucit.</p>
			<p class="T2">Ten večer vykouří Květa tři cigarety rychle za sebou, naplní si plíce a&#160;ústa dýmem a&#160;nemůže potlačit třas, myslí na dětské oči, bezelstné a&#160;důvěřivé, a&#160;na pošťákova měkká ústa; myslí na všechno, co mu řekla, na způsob, jakým přerušila mlčení, odvážně a&#160;zároveň úzkostlivě, vydala se mu tak jako nikdy předtím, a&#160;on ji přijal, kromě úžasu nad tím, že k&#160;němu přišla v&#160;neobvyklou dobu, na sobě nedal nic znát.</p>
			<p class="T2">Když si jde Květa lehnout, je tak zvědavá, co se jí bude zdát, že nemůže usnout. Převaluje se na posteli a&#160;slyší, jak za dveřmi přechází Hrášek, drápky mu tiše škrábou o&#160;parkety. Hluboko po půlnoci Květa konečně usne a&#160;ráno se probouzí odhodlaná. Když dělá Bohumilu Ptáčkovi k&#160;snídani míchaná vajíčka, je rozhodnutá pokračovat v&#160;tom, co začala: poví pošťákovi o&#160;tchyni, která jí po celých dvacet let, až do své smrti, dýchala na krk, i&#160;o&#160;dětech, jež potratila a&#160;na něž dodnes myslí, roztouženě a&#160;s&#160;bolestí v&#160;srdci.</p>
			<p class="T2">A&#160;protože je pošťák pyšný na svůj knír, koupí mu Květa v&#160;drogerii speciální výživné tonikum a&#160;malý hřebínek, a&#160;zatímco si Bohumil Ptáček bude pročesávat vousy, řekne mu o&#160;kvasinkové infekci, kterou se Jiří nakazil od jedné ze svých milenek a&#160;kterou lehkomyslně předal Květě, takže půl roku musela podstupovat bylinkové sedací koupele.</p>
		</div>
</body>
</html>