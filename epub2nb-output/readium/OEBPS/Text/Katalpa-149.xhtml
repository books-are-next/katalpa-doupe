<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-149</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-149" xml:lang="cs-CZ">
		<div class="frame">
			<p id="uLJkG694CQrvegRKx9gmCnA" class="T3"><a id="uo3l3BKMQAMEmzMacU2URXG"></a>Navždy</p>
			<p class="T1">Hideki si pořídil skener.</p>
			<p class="T2">Je to velký přístroj, který do jeho pracovny přivezli dva muži na kovovém skládacím vozíku. Hideki zvedá jeho víko a&#160;na skleněnou desku s&#160;čočkou pokládá fotografie, které pořídil na své tříměsíční cestě. Dělá to už několik hodin. Je v&#160;domě sám, Fumiko s&#160;Takašim odjeli krátce po pohřbu.</p>
			<p class="T2">Hideki vytváří virtuální fotoalbum. Barvy a&#160;tvary převádí na pixely. Operuje ve světě jedniček a&#160;nul. Z&#160;tváře mu vyprchala krev, má žízeň a&#160;jazyk mu vyschle leží v&#160;ústech; je však tak zaujatý svou činností, že nedokáže opustit místnost a&#160;jít se napít.</p>
			<p class="T2">V&#160;pracovně je šero. Monitor počítače svítí tlumenou modří. Hideki bere do rukou jeden snímek za druhým. Brzy mu začnou splývat. Oceány se slijí v&#160;jediný a&#160;hory se zvrásní v&#160;pohoří.</p>
			<p class="T2">Hidekimu se točí hlava, přesto pokračuje v&#160;práci.</p>
			<p class="T2">O&#160;půlnoci má hotovo. Vynese fotografie ven a&#160;na dvorku, přede dveřmi do garáže, je spálí. Počká, dokud neshoří, potom popel nabere na lopatu a&#160;odnese do popelnice.</p>
			<p class="T2">Vrátí se do pracovny, posadí se před počítač a&#160;na obrazovce si prohlíží snímky, které právě zničil. Na každém snímku hledá Akiko, která i&#160;když to nevěděla, tam byla s&#160;ním. Pláče úlevou, protože teď, zachycená v&#160;elektronickém světě, s&#160;ním zůstane navždy.</p>
		</div>
</body>
</html>