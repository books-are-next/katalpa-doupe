<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-61</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-61" xml:lang="cs-CZ">
		<div class="frame">
			<p id="u9L43YAjnJGRRZSjLejCQHA" class="T3"><a id="u4FXvoFgQAWQ4YDUJZALkp8"></a>Policie</p>
			<p class="T1">Policie přijde dvaadvacátého prosince.</p>
			<p class="T2">Bohumil Ptáček je v&#160;doupěti přesně osm dní.</p>
			<p class="T2">Květa otevře dveře a&#160;za nimi stojí dva muži. Nejsou v&#160;uniformě, mají na sobě tlusté péřové bundy a&#160;na hlavě čepice. Ukážou Květě průkaz a&#160;ona je pozve dál.</p>
			<p class="T2">Myslí při tom na revolver, který leží na nočním stolku.</p>
			<p class="T2">Slabě v&#160;ní zatrne, ale policisté naštěstí odmítnou jít dovnitř. Mají pošťákovu fotografii. Květa si ji prohlíží a&#160;oni se zeptají, kdy ho naposledy viděla.</p>
			<p class="T2">Nevzpomínám si, řekne Květa.</p>
			<p class="T2">V&#160;listovních záznamech je uvedeno, že vám patnáctého prosince měl doručit doporučený dopis, řekne jeden z&#160;mužů. Přinesl ho?</p>
			<p class="T2">Muž je vysoký, Květa musí zvednout oči, aby mu viděla do tváře.</p>
			<p class="T2">Nejsem si jistá, řekne. Myslím, že ne.</p>
			<p class="T2">Policista vsune pošťákovu fotografii do kapsy.</p>
			<p class="T2">V&#160;předchozích měsících jste dostávala spoustu doporučených dopisů, řekne.</p>
			<p class="T2">Mám hodně přátel, odpoví Květa.</p>
			<p class="T2">Maličko se jí třese hlas.</p>
			<p class="T2">Policista si ji prohlíží. Květa se dívá do země, muž jí připomíná nebezpečného psa&#160;— nechce ho vydráždit. Trvá to jen chvilku, potom si policista povzdychne. Květa vidí, že o&#160;ni ztratil zájem, muži se chystají k&#160;odchodu.</p>
			<p class="T2">Květa sebere odvahu.</p>
			<p class="T2">Co provedl? zeptá se. Proč ho hledáte?</p>
			<p class="T2">Zmizel, odpoví vysoký policista.</p>
			<p class="T2">Pak ho něco napadne.</p>
			<p class="T2">Bydlíte tu sama? zajímá ho.</p>
			<p class="T2">Mám podnájemnici, řekne Květa. Ale poštu pro ni přebírám já.</p>
			<p class="T2">Policista přikývne. Květa se dívá, jak jde se svým kolegou zasněženou cestičkou k&#160;brance. Cítí úlevu. Za tu dobu, co stála v&#160;otevřených dveřích, se do ní dala zima.</p>
			<p class="T2">Cestou do kuchyně přemýšlí, jestli se má o&#160;policii zmínit před Bohumilem Ptáčkem. Možná by ho potěšilo, že ho někdo hledá. Že někomu chybí. Ale také by ho to mohlo rozrušit.</p>
			<p class="T2">Květa si nalije šálek čaje a&#160;rozhodne se, že bude raději mlčet.</p>
		</div>
</body>
</html>