<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-17</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-17" xml:lang="cs-CZ">
		<div class="frame">
			<p id="uZh7p24uasUXxdKsIkcJPoA" class="T3"><a id="uRfmj72M3E2IWx6MudkUTP7"></a>Dívka v&#160;puntíkatých šatech</p>
			<p class="T1">Stáří zatím není tak hrozné, jak se Květa obávala.</p>
			<p class="T2">Z&#160;nevyčerpatelné škály příznaků, signalizujících úpadek, ji ještě nepostihlo téměř nic.</p>
			<p class="T2">Trochu se scvrkla a&#160;přišla o&#160;několik zubů.</p>
			<p class="T2">Zešedivěla, naštěstí elegantně, do stříbrna, ne do ohavné amoniakové žluti.</p>
			<p class="T2">Občas ji bolí klouby a&#160;hůř slyší, což není žádná škoda, protože málokdo dnes říká něco, co by stálo za pozornost.</p>
			<p class="T2">Kdysi si myslela, že to bude horší.</p>
			<p class="T2">Když jí bylo dvacet let, seděla v&#160;puntíkatých šatech a&#160;slamáku na lodičce uprostřed Vltavy. Naproti ní nervózně poposedával mladík (na jméno si už Květa nevzpomíná, setkala se s&#160;ním párkrát, ještě před Jiřím) a&#160;díval se na ni zbožňujícím pohledem. Měl obrovský nos, dlouhý a&#160;zahnutý, a&#160;díky slunci, které měl v&#160;zádech, házela jeho tvář neobvyklý stín, nos jako tenké ukazovátko mířil přímo ke Střeleckému ostrovu. Květa pozorovala ten stín a&#160;vodu (červencová řeka je pomalu a&#160;líně míjela) a&#160;věřila, že nikdy nezestárne.</p>
			<p class="T2">Časem se to změnilo. Potkala Jiřího a&#160;poté, co jejím tělem prošly tři děti (první dvě potratila), si všimla jistého opotřebení. Píchalo ji v&#160;zádech. Čas od času jí otekly nohy. Břicho ztratilo tvar.</p>
			<p class="T2">Navíc tu byla sešlost, kterou viděla u&#160;svých rodičů; ti se nechali postupujícím věkem zcela vyplenit.</p>
			<p class="T2">S&#160;nepříjemným zatrnutím si uvědomila, že stárnutí se týká i&#160;jí.</p>
			<p class="T2">Měla strach, že to bude jako ocitnout se v&#160;bouři. Že náhle ohluchne a&#160;oslepne, ztratí jistotu. Stěny jejích cév se ztenčí a&#160;srdce bude místo krve pumpovat obarvenou vodu.</p>
			<p class="T2">Čekala, kdy se to zlomí, které z&#160;narozenin ji přenesou do tolik obávané životní etapy.</p>
			<p class="T2">A&#160;pak jednoho dne zjistila, že se to stalo postupně. Stárnout bylo jako ponořit se do proudu vody a&#160;nechat ze sebe smývat vrstvu za vrstvou. Zůstávala sama sebou, a&#160;zároveň se měnila.</p>
			<p class="T2">Jiří stárl společně s&#160;ní.</p>
			<p class="T2">To se jí líbilo. Že mají pořád stejnou cestu.</p>
			<p class="T2">Mlčenlivé sepětí (když si našla první šedivý vlas, prozkoumala Jiřího kštici a&#160;uviděla jich hned několik) a&#160;možnost o&#160;něj pečovat.</p>
			<p class="T2">Po přestálých mrtvicích ji Jiří potřeboval víc než kdykoliv předtím. Měla v&#160;sobě dost síly, aby se o&#160;něj postarala. Každý den mu vařila čerstvé jídlo, a&#160;protože většinu času trávil v&#160;posteli, dohlížela na to, aby neměl proleženiny.</p>
			<p class="T2">Když Jiří zemřel, připadala si podvedená. Opustil ji a&#160;nechal ji tu s&#160;plnou náručí citu, s&#160;nímž si nevěděla rady. Bylo to, jako by se musela zastavit uprostřed rychlého běhu, svaly se jí ještě chvěly a&#160;tělo volalo po dalším pohybu.</p>
			<p class="T2">Co se mnou bude? pomyslela si na jeho pohřbu.</p>
			<p class="T2">Obřadní síň voněla liliemi a&#160;Eva, která stála vedle ní, se dívala na hodinky, jako kdyby chtěla otcovu kremaci urychlit.</p>
			<p class="T1">Prázdnota, kterou cítila po odchodu svého manžela, byla obrovská. Hrozilo, že Květu do sebe vtáhne a&#160;úplně rozloží.</p>
			<p class="T2">Chyběl jí jeho dech.</p>
			<p class="T2">Vůně.</p>
			<p class="T2">To, jak zalykavě a&#160;ochraptěle volal v&#160;posledních dnech její jméno.</p>
			<p class="T1">Měla pro sebe a&#160;pro Jiřího naplánovaný dlouhý život.</p>
			<p class="T2">Stáří trvající několik desetiletí.</p>
			<p class="T2">Chtěla se s&#160;ním dívat na televizi a&#160;poslouchat rozhlas. Naučit se bridž. Zajít do divadla. Poradit se o&#160;tom, co by bylo nejlepší vysadit na zeleninový záhon.</p>
			<p class="T2">Chtěla pokračovat v&#160;životě, na jaký byla zvyklá.</p>
			<p class="T1">Prvními nocemi po Jiřího smrti se prokouřila. Musela něco dělat s&#160;rukama, třásly se jí. Zapalovala si jednu cigaretu od druhé. Ticho, které kolem ní panovalo, ji znervózňovalo. Přála si, aby Ukrajinka v&#160;podkroví uspořádala hlučnou diskotéku. Aby se venku porvali psi. Aby přišla Eva a&#160;zapnula rádio.</p>
			<p class="T2">Hučelo jí v&#160;uších. Jako kdyby seděla u&#160;vodopádu. Noc zvolna přešla ve svítání (první, druhé, třetí) a&#160;ona dřímala v&#160;kuchyni nad plným popelníkem.</p>
			<p class="T2">Věděla, že by se měla vzchopit.</p>
			<p class="T2">Nakrmit kocoura.</p>
			<p class="T2">Opláchnout nádobí.</p>
			<p class="T2">Umýt se.</p>
			<p class="T2">Její smysl pro povinnost, vycvičený dlouhými roky manželství, fungoval dokonale.</p>
			<p class="T2">Nakonec ji donutil udělat všechno, co od ní lidé (Eva) očekávali: omezila kouření, vytřídila Jiřího věci a&#160;část jich odnesla do charity, pravidelně uklízela a&#160;chodila na nákupy, a&#160;začala dokonce vařit podle blbečka, který každou neděli šaškoval v&#160;televizi.</p>
			<p class="T2">Ještě toho máš hodně před sebou, řekla jí Eva.</p>
			<p class="T2">A&#160;ona přikývla, přestože samota kolem ní se rozlévala jako moře a&#160;škubala za každé vlákno jejího těla.</p>
			<p class="T2">Od lékaře dostala předpis na antidepresiva. Den za dnem polykala umělé štěstí a&#160;zapíjela ho sklenicí vody. Moc to nepomáhalo. Připadala si vnitřně prázdná, jako vydlabaná.</p>
			<p class="T2">Dívka v&#160;puntíkatých šatech, kterou v&#160;sobě navzdory věku občas cítila, byla pryč.</p>
		</div>
</body>
</html>