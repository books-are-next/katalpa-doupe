<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-54</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-54" xml:lang="cs-CZ">
		<div class="frame">
			<p id="unMLHjbzWpJDqLv2amN7at3" class="T3"><a id="uG9gNaOwPHbgtuygm4IIbd2"></a>Čaj</p>
			<p class="T1">Hoang hlídá muže, který opravuje mrazicí box.</p>
			<p class="T2">Bude předstírat, že nám opravuje mrazák, a&#160;přitom nás okrade, řekla Suong.</p>
			<p class="T2">A&#160;protože ona sama se musí soustředit na zákazníky, hlídání připadlo na Hoang. Před regál s&#160;pečivem si přitáhla židli, ruce sepnula v&#160;klíně a&#160;přivřenýma očima sledovala muže v&#160;modré kombinéze.</p>
			<p class="T2">Muž se s&#160;motorem mrazničky hmoždí už dvě hodiny. Hoang vidí, že má na zátylku zpocené vlasy. Je jí ho líto. Všimne si, že má pěkné, baculaté prsty, silné a&#160;obratné. Zpočátku byl z&#160;Hoanžiny přítomnosti nervózní, ale pak si zvykl. Jednou ji dokonce požádal, aby mu podržela baterku, a&#160;sám se vnořil hluboko do útrob stroje.</p>
			<p class="T2">Hoang se rozhodne. Vstane a&#160;položí muži dlaň na rameno. 	</p>
			<p class="T2">Rád čaj? zeptá se.</p>
			<p class="T2">Muž udiveně zvedne hlavu.</p>
			<p class="T2">Rád čaj? zopakuje Hoang.</p>
			<p class="T2">Ano, ano, přikývne opravář. Ale ještě radši pivo, zasměje se.</p>
			<p class="T2">Pivo ne dobré, řekne Hoang.</p>
			<p class="T2">Malými krůčky dojde k&#160;pokladně, odkud ji nevraživě pozoruje Suong. Natáhne se po stříbrné termosce, nalije do malého šálku sladký čaj a&#160;podá ho muži. Ten poděkuje a&#160;napije se.</p>
			<p class="T2">Hoang sáhne do kapsy tepláků a&#160;vytáhne sáček s&#160;kandovaným zázvorem. Nabídne ho opraváři a&#160;ten si opatrně vezme kousek do dvou prstů.</p>
			<p class="T2">Jak se řekne po vašem děkuju? zajímá ho.</p>
			<p class="T2">Cám on, odpoví Suong od pokladny.</p>
			<p class="T2">Cám on, řekne muž a&#160;Hoang se na něj usměje.</p>
			<p class="T2">Potom se vrátí na svou židli, cucá zázvor a&#160;zpod víček sleduje, jak muž rozebírá motor, šroubek po šroubku.</p>
		</div>
</body>
</html>