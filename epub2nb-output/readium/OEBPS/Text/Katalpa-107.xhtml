<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-107</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-107" xml:lang="cs-CZ">
		<div class="frame">
			<p id="uKwwb4TfmzyQmPrdScAFZdD" class="T3"><a id="urCbmiVbajbYQPdXX6MaZgC"></a>Květa a&#160;Jiří</p>
			<p class="T1">Účetní oddělení jedné z&#160;pražských mlékáren sídlí nedaleko Vinohradské třídy, kde Květa bydlí, takže do práce může chodit pěšky.</p>
			<p class="T2">V&#160;účtárně sedí tři, Květa a&#160;dvě další ženy, obě jsou starší než ona a&#160;vdané. Pokud zrovna nesčítají a&#160;neodčítají sloupce čísel, mluví o&#160;svých mužích a&#160;dětech. Květa je poslouchá a&#160;usmívá se. Sama žádnou známost nemá.</p>
			<p class="T2">Srpen je horký, slunce praží už od rána. Květa spěchá do práce, myslí na chladný kumbál na konci chodby, kam si vždycky ukládá svačinu a&#160;kam chodí kouřit. Na přechodu pro chodce se zastaví a&#160;nechá projet několik aut. Když zvedne hlavu, všimne si, že na protějším chodníku někdo stojí. Protože má slunce v&#160;zádech, vidí jen jeho siluetu. V&#160;dohledu není žádné auto, a&#160;tak ona i&#160;neznámý vstoupí do silnice. Míjejí se zhruba uprostřed a&#160;Květa po svém protějšku střelí očima.</p>
			<p class="T2">Muž, o&#160;několik let starší než ona.</p>
			<p class="T2">Na sobě má oblek a&#160;naleštěné boty, v&#160;ruce aktovku. Zachytí Květin pohled a&#160;zvedne ruku, jako by ji zdravil. Květa zčervená. Na chodníku se ještě jednou po muži ohlédne; ten kráčí pomalým a&#160;sebejistým krokem ulicí.</p>
			<p class="T2">Druhý den se potkají znovu a&#160;třetí den opět. Oba jsou přesní jako hodinky, v&#160;sedm hodin a&#160;dvě minuty stojí každý z&#160;nich na své straně silnice. V&#160;Květě se mísí radost s&#160;rozpaky a&#160;do práce se začne chystat mnohem pečlivěji. Vstává o&#160;něco dřív než obvykle, před zrcadlem si kulmuje vlasy a&#160;nanáší pudr. Půjčuje si matčin parfém a&#160;na poslední chvíli žehlí šaty, aby na nich neměla záhyby.</p>
			<p class="T2">Celé dva měsíce se s&#160;mužem pouze zdraví. Z&#160;letmých pohledů, které mu věnuje, si pomalu sestaví jeho podobu.</p>
			<p class="T2">Je vysoký, má modré oči a&#160;malou bradu. Husté vlasy a&#160;rozježené obočí.</p>
			<p class="T2">Chodí v&#160;obleku a&#160;má příjemný hluboký hlas.</p>
			<p class="T2">Seznámí se díky dešti.</p>
			<p class="T2">Jednoho dne Květa zaspí. Když vstane a&#160;podívá se na hodinky, je jí jasné, že na přechodu nestihne být včas. Rozčileně pobíhá po bytě, nakonec popadne knihu, kterou právě čte (<span class="italic _idGenCharOverride-2">Kámen a&#160;bolest</span>), a&#160;deštník a&#160;vyrazí ven.</p>
			<p class="T2">Říjen je sychravý a&#160;z&#160;oblohy se řinou proudy vody. Květa pospíchá po chodníku a&#160;vyhýbá se loužím.</p>
			<p class="T2">Přechod pro chodce je prázdný.</p>
			<p class="T2">Květa by nejraději složila deštník, zvedla hlavu k&#160;nebi a&#160;nechala si rozpálené tváře omýt deštěm. Místo toho se rozběhne. Má vztek. Kdyby nezaspala, mohla se s&#160;mužem setkat.</p>
			<p class="T2">Nakonec to však dopadne lépe, než čekala. Muž se také opozdil a&#160;ona do něj na rohu ulice vrazí. Jejich deštníky se do sebe zapletou a&#160;Květa upustí Schulzovu knihu na zem. Muž ji zvedne. Kniha je zabalena v&#160;novinovém papíře a&#160;on ji musí otevřít, aby zjistil, co Květa čte.</p>
			<p class="T2">Jaké to je? zeptá se Květy, když jí knihu podává.</p>
			<p class="T2">Mně se to líbí, řekne Květa.</p>
			<p class="T2">Půjčíte mi ji?</p>
			<p class="T2">Překvapeně na něj pohlédne. Muž se usmívá. V&#160;obočí se mu zachytily kapky deště. Květa si všimne, že má pěkné rovné zuby.</p>
			<p class="T2">Až ji dočtu, řekne.</p>
			<p class="T2">On přikývne. Pak jí podá ruku a&#160;představí se. Jeho jméno si Květa opakuje celý den.</p>
			<p class="T2">Jiří Spal.</p>
			<p class="T2">Dál se potkávají na ulici, usmívají se na sebe a&#160;zdraví se. Během čtrnácti dnů Květa <span class="italic _idGenCharOverride-2">Kámen a&#160;bolest </span>dočte. Tentokrát nepřechází silnici, zůstane stát na své straně a&#160;zamává na Jiřího. Ten k&#160;ní dojde a&#160;ona mu podá knihu. Lehce se při tom dotknou prsty, ale Květa už je tak zamilovaná, že jí ten letmý dotek nestačí, nejraději by se na Jiřího vrhla a&#160;ze všech sil ho objala.</p>
			<p class="T2b">—</p>
			<p class="T1">Na konci listopadu má Schulzovu knihu přečtenou i&#160;Jiří a&#160;pozve Květu do kavárny. Objednají si čaj a&#160;zákusky a&#160;Květa je tak rozrušená, že skoro nemůže jíst. Jiří vypadá klidně a&#160;nedělá mu potíže sníst i&#160;Květinu porci. Vypráví jí o&#160;škole: studuje architekturu a&#160;je v&#160;posledním ročníku, na Vinohrady jezdí na praxi&#160;— ta byla tříměsíční a&#160;teď v&#160;listopadu končí.</p>
			<p class="T2">Květa si pomyslí, že se přestanou vídat, a&#160;posmutní. Před kavárnou se rozloučí a&#160;žádnou další schůzku si nedomlouvají. Květa jede domů a&#160;polyká slzy. Doma pak otevře <span class="italic _idGenCharOverride-2">Kámen a&#160;bolest</span> a&#160;vypadne na ni vstupenka do biografu.</p>
			<p class="T2">V&#160;prosinci už s&#160;Jiřím tvoří pár. Chodí městem a&#160;drží se za ruce.</p>
			<p class="T2">Na jaře roku 1951 představí Jiří Květu rodičům. Poprvé ji vezme do vily na Hanspaulce. Vysvětlí Květě, že dům jim kdysi patřil celý, ale teď obývají jen jeho část. Květě se zdá neuvěřitelné, že jedna rodina mohla žít v&#160;tak velkém domě. Stojí na zahradní cestičce a&#160;užasle si vilu prohlíží.</p>
			<p class="T2">Uvnitř ji uvítají Jiřího rodiče. Jeho matka se chová, jako by jí dům dosud patřil, rázuje kuchyní a&#160;prohlíží si Květu přísnýma očima. Jiřího otec je tichý a&#160;mlčenlivý, Květa mu podá ruku a&#160;on ji jemně stiskne.</p>
			<p class="T2">Všichni společně si sednou v&#160;obývacím pokoji. Káva, kterou uvařila Jiřího matka, je hořká a&#160;Květě trnou zuby. Odhodlaně však vypije celý šálek, potom ho odloží a&#160;nenápadně se rozhlíží. Dům má tlusté zdi a&#160;velká okna zakrytá bílými záclonami. Všude jsou pokojové rostliny, Jiřího matka si na ně zřejmě potrpí.</p>
			<p class="T2">Na prošlapaných parketách leží chlupatý koberec. Nábytek je těžký a&#160;tmavý, na stěnách visí obrazy v&#160;pozlacených rámech.</p>
			<p class="T2">Květa si pomyslí, že by tu nedokázala žít.</p>
			<p class="T2">A&#160;přesně to se stane. O&#160;tři roky později se za Jiřího provdá a&#160;nastěhuje se do velkého domu. Jiřího rodiče jim vyčlení jeden pokoj, s&#160;okny do zahrady a&#160;dubovým prádelníkem po Jiřího babičce.</p>
			<p class="T2">Jediné, co je v&#160;jejich pokoji nové, je široký rozkládací gauč, na kterém s&#160;Jiřím spí a&#160;milují se, a&#160;kdykoliv Jiří do Květy proniká a&#160;líbá ji na prsa, Květa se utvrzuje v&#160;přesvědčení, že kvůli němu přečká všechno.</p>
		</div>
</body>
</html>