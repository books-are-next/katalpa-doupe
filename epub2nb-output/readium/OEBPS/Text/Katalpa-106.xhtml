<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-106</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-106" xml:lang="cs-CZ">
		<div class="frame">
			<p id="uW4GySrjNbrAiRMdKReUKAF" class="T3"><a id="uPfemd4FkZlQeIFgxx28bA9"></a>Dort</p>
			<p class="T1">Červen je měsíc, ve kterém Jiří slavil narozeniny.</p>
			<p class="T2">Květa se pečlivě oblékne a&#160;před zrcadlem v&#160;hale nalíčí. Vezme si boty na úzkém podpatku a&#160;zajede na hřbitov. Veze s&#160;sebou sklenici s&#160;octovou vodou a&#160;měkký hadřík; má v&#160;úmyslu vyčistit náhrobní kámen.</p>
			<p class="T2">Když je s&#160;tím hotová, pod kohoutem v&#160;zadní části hřbitova si opláchne ruce. Pak se posadí na lavičku. Nastaví tvář slunci a&#160;myslí na všechny dorty, které kdy Jiřímu upekla.</p>
			<p class="T2">Oříškové, čokoládové, s&#160;kávovou pěnou.</p>
			<p class="T2">Usměje se.</p>
			<p class="T2">Bohumil Ptáček má také rád sladké. Bábovku i&#160;závin sní pokaždé do posledního drobku.</p>
			<p class="T2">Květu napadne, že by mohla pošťákovi upéct dort. Kostka másla, půl kila mouky, kakao.</p>
			<p class="T2">Teplé červnové slunce ji uspává. Květa nechce usnout na hřbitově, a&#160;tak vstane. Znovu dojde ke kohoutku s&#160;vodou,&#160;navlhčí si prsty a&#160;promne si spánky. Vyjde na ulici. Hluk ze silnice a&#160;cinkání tramvají ji okamžitě pohltí. Dostane chuť na něco studeného. Rozhlíží se a&#160;hledá obchod. Na druhém konci ulice zahlédne vchod do supermarketu. Přejde silnici a&#160;vstoupí tam. Z&#160;mrazicího pultu vyloví nanuk. Vyhledá uličku se sladkým zbožím, mine čokolády a&#160;bonboniéry a&#160;zkoumavě si prohlíží regály s&#160;balíky cukru, pudinky a&#160;čokoládovými polevami.</p>
			<p class="T2">Nakonec dojde k&#160;polici, ve které jsou cukrové ozdoby: kytičky, hříbečky, a&#160;dokonce řada malých ptáčků. Nedokáže odolat a&#160;naplní jimi košík, u&#160;pokladny na chvíli strne, ale radost z&#160;toho, co pořídila, je větší než úlek nad vysokým účtem.</p>
			<p class="T2">Při čekání na tramvaj olizuje tající nanuk a&#160;pevně svírá tašku&#160;naplněnou dobrotami.</p>
			<p class="T2">Večer peče dort. Pozorně odměřuje mouku a&#160;cukr, krájí máslo, šlehá bílky. Ve vodní lázni rozpouští čokoládu, v&#160;mrazničce chladí stěrku, aby se na ni nelepila krémová náplň. Když dá korpus péct, na chvíli se posadí a&#160;odpočívá.</p>
			<p class="T2">Kocour Hrášek sedí na parapetu. Na vousech má zbytky máslového krému, který mu Květa dala vylízat.</p>
			<p class="T2">Z&#160;haly Květa zaslechne kroky. Je to ukrajinská lékařka, která se odněkud vrací, ale první, co Květu napadne, je, že přichází Jiří. Strne a&#160;napjatě poslouchá, se zavřenýma očima si představuje, že se Jiří v&#160;hale zouvá, odkládá klobouk a&#160;aktovku a&#160;hledá pantofle.</p>
			<p class="T2">Potom Ukrajinka promluví, její dcera se zasměje a&#160;kouzlo je pryč.</p>
			<p class="T2">Květa otevře oči.</p>
			<p class="T2">Kuchyně je prázdná, Hrášek seskočil z&#160;okna a&#160;zmizel v&#160;zahradě. Zvenčí sem přilétla můra, tluče křídly do stínidla lustru a&#160;snaží se dostat ke světlu. Květa vstane. Má před sebou ještě spoustu práce — rozříznout korpus a&#160;naplnit ho, polít dort čokoládou a&#160;ozdobit marcipánem. Nedokáže se však zbavit myšlenek na Jiřího. Už několikrát pošťákovi vyprávěla, jak se s&#160;ním seznámila, ale má chuť říct mu to znovu.</p>
			<p class="T2">Přiměje se k&#160;trpělivosti.</p>
			<p class="T2">Teprve druhý den mu to všechno naservíruje: dva klíny dortu, na každém z&#160;nich sedí cukrový ptáček, a&#160;příběh o&#160;tom, jak potkala Jiřího. A&#160;zatímco pošťák polyká sladké mandlové těsto (dort je tak velký, že ho bude jíst celý týden), Květa vykládá o&#160;Jiřím a&#160;o&#160;knize, kterou četla, když ho potkala.</p>
		</div>
</body>
</html>