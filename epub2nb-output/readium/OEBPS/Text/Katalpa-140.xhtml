<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-140</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-140" xml:lang="cs-CZ">
		<div class="frame">
			<p id="uMHrjINduxTnkFvFWywyhR4" class="T3"><a id="uh9hvTcSyxZ6LFnZybv93RD"></a>Datlovník v&#160;meruňkovém sadu</p>
			<p class="T1">Květa se potřebuje ubezpečit, že rozhodnutí propustit Bohumila&#160;Ptáčka je správné.</p>
			<p class="T2">Přála by si, aby tu byla její maminka. Před usnutím na ni myslí, doufá, že jí vejde do snů. Spí lehce a&#160;trhaně. Probudí se před šestou. Rozhodí peřiny a&#160;otevře okno. V&#160;kuchyni postaví vodu na čaj. Na stole leží krabička cigaret. Květa si vzpomene na dětskou hru, při které trhala okvětní lístky kopretiny a&#160;ptala se: má mě rád, nemá mě rád? V&#160;srpnu kopretiny nerostou. Posadí se na židli a&#160;začne vytahovat cigarety z&#160;krabičky. Cigaret je dvanáct a&#160;Květě vyjde, že Bohumila Ptáčka pouštět nemá. Jednu cigaretu si strčí do kapsy. Znovu počítá. Tentokrát jí vyjde, že pošťáka pustit má. Uspokojí ji to. Zalévá si čaj a&#160;uvažuje, o&#160;čem mu bude číst tentokrát. V&#160;knihovně, mezi svazky o&#160;řezu stromů a&#160;pěstování brambor, včera objevila knížku čínské poezie. Jmenuje se <span class="italic _idGenCharOverride-2">Datlovník v&#160;meruňkovém sadu</span> a&#160;její název vysvětluje, proč se ocitla mezi knihami o&#160;zahradničení. Večer Květa chvíli v&#160;knížce listovala a&#160;napadlo ji, že by se mohla Bohumilu Ptáčkovi líbit. Básně jsou jasné a&#160;průzračné. Květa se trochu ostýchá je pošťákovi číst. Zdá se jí to příliš intimní. Snídá a&#160;prohlíží si knihu. Několik básní si založí. Po obědě je pošťákovi přečte.</p>
			<p class="T2">A&#160;potom mu řekne, že ho propustí.</p>
			<p class="T1">Odpoledne čte Bohumilu Ptáčkovi o&#160;bílé pivoňce a&#160;vracejících se vlaštovkách. Hlas jí trochu kolísá. Když skončí, nadechne se a&#160;zasune ruku do kapsy. Nahmatá cigaretu. K&#160;tomu, aby pošťákovi řekla, že ho chce propustit, nesebere odvahu. Cigaretu rozláme v&#160;prstech, a&#160;když se vrátí z&#160;doupěte nahoru, vybírá z&#160;kapsy tabák.</p>
			<p class="T1">V&#160;noci, pod jabloní, oba mlčí. Květa znovu myslí na maminku.</p>
			<p class="T2">Vybavuje si, jak voněla.</p>
			<p class="T2">Způsob, jakým si pročesávala vlasy.</p>
			<p class="T2">Její chůzi.</p>
			<p class="T2">Oči a&#160;hlas.</p>
			<p class="T2">Stýská se jí po tom, co ztratila.</p>
			<p class="T2">A&#160;už teď lituje toho, oč teprve přijde.</p>
		</div>
</body>
</html>