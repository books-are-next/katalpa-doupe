<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-103</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-103" xml:lang="cs-CZ">
		<div class="frame">
			<p id="uaNpbXV3ngQ3vcuvSgEGCjF" class="T3"><a id="us74jnFjOvlOMMWcWLWEGNF"></a>Noc</p>
			<p class="T1">Od chvíle, kdy se Bohumil Ptáček uzdravil, ho Květa bere pravidelně ven.</p>
			<p class="T2">V&#160;noci postávají na zahradě pod jabloní. Obvykle mlčí. Naslouchají šustění trávy. Občas se ze sna ozve nějaký pták nebo kolem domu projede auto.</p>
			<p class="T2">Revolver, který Květa má v&#160;ruce, není ve tmě vidět.</p>
			<p class="T2">Zastřelila byste mě? zeptá se jednou Bohumil Ptáček.</p>
			<p class="T2">Ano, odpoví Květa.</p>
			<p class="T2">Nakloní hlavu na stranu a&#160;dívá se na pošťáka, jehož bledá tvář svítí do noci.</p>
			<p class="T2">Kdybych o&#160;vás měla přijít, už by mi na ničem nezáleželo.</p>
			<p class="T2">Bohumilu Ptáčkovi to zní jako vyznání lásky. Vzpomene si na Marii, ženu, jíž se kdysi, v&#160;minulém životě, dotýkal.</p>
			<p class="T2">Vzdychne.</p>
			<p class="T2">Máte mě ráda?</p>
			<p class="T2">Květa neodpoví a&#160;on napíná oči, aby viděl, jestli se usmívá. Zdá se mu, že zahlédl, jak se jí blýskly zuby.</p>
			<p class="T2">Potěší ho to.</p>
			<p class="T2">Přešlápne z&#160;nohy na nohu, ramenem se opře o&#160;kmen jabloně. Napadne ho, že vypadají jako dva milenci, muž a&#160;žena, hebká vlákna noci, strom.</p>
			<p class="T2">Mlčí a&#160;s&#160;blížící se půlnocí tma mezi ním a&#160;Květou houstne. Ještě chvíli stojí pod jabloní. Potom jim trávou pod nohama proběhne kocour a&#160;oni se vydají k&#160;domu, mohutnému a&#160;tichému, s&#160;bílou fasádou a&#160;potemnělými okny.</p>
		</div>
</body>
</html>