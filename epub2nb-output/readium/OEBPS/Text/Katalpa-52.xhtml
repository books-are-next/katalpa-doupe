<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-52</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-52" xml:lang="cs-CZ">
		<div class="frame">
			<p id="uTy572l3XKnfMHdARF44Tb4" class="T3"><a id="uMCSycuRsCcf9boIbhzlTd5"></a>Nezvěstný</p>
			<p class="T1">Uštvaný a&#160;hladový Bohumil Ptáček celý druhý den prospí.</p>
			<p class="T2">Probudí se teprve v&#160;podvečer, přesně ve chvíli, kdy Květa zavírá dveře doupěte a&#160;stoupá po schodech ze sklepa nahoru. Přestože se mu to hnusí, vyčurá se do plastového kbelíku. Potom opatrně vezme za kliku. Doufá, že bude odemčeno. Když zjistí, že se mýlí, hlasitě vykřikne.</p>
			<p class="T2">Květa, která za sebou zamyká dveře od sklepa, ho neslyší. 	</p>
			<p class="T2">Bohumil Ptáček lomcuje klikou. Kope do dveří. Pak sklouzne na podlahu. Má hlad a&#160;žízeň, a&#160;navíc se mu zdá, že víko na kbelíku s&#160;močí netěsní. Cítí čpavek.</p>
			<p class="T2">Z&#160;kapsy kalhot vyloví obal od čokoládové tyčinky. Přivoní k&#160;němu a&#160;marně se špičkou jazyka pokouší v&#160;jeho záhybech najít nějaký drobek. Napije se z&#160;jedné z&#160;<span class="verzalky _idGenCharOverride-1">PET</span> lahví. Voda kupodivu chutná docela dobře.</p>
			<p class="T2">Pošťák přemýšlí o&#160;tom, že se znovu pokusí vylomit dveře. Že z&#160;nich kopáním a&#160;pěstmi alespoň sundá polystyrenové desky.</p>
			<p class="T2">Místo toho však zhasne a&#160;zaleze si pod deku na matraci. Usilovně tiskne víčka k&#160;sobě. Čeká na spánek. To, že je noc, ví jenom díky svým náramkovým hodinkám.</p>
			<p class="T2">Když spánek nepřichází, Bohumil Ptáček vstane, rozsvítí a&#160;začne neklidně přecházet místností.</p>
			<p class="T2b">—</p>
			<p class="T1">Květa se probudí uprostřed noci zalitá potem. Napadne ji, že Bohumil Ptáček je mrtvý, a&#160;proto je za dveřmi doupěte takové ticho. Snaží se tu myšlenku zahnat, ale nedaří se jí to.</p>
			<p class="T2">Z&#160;židle u&#160;postele si vezme župan, rozsvítí v&#160;předsíni a&#160;ve sklepě a&#160;sejde schody. Mlčky stojí přede dveřmi do doupěte, schýlená a&#160;bezradná.</p>
			<p class="T2">Nakonec zvedne ruku a&#160;lehce, jenom nehty, na dveře zaškrábe.</p>
			<p class="T2">Žádná odpověď.</p>
			<p class="T2">Zkusí to ještě jednou.</p>
			<p class="T2">Škrábe tichounce, jako myšička.</p>
			<p class="T2">A&#160;její škrábání náhle spustí hotový uragán. Bohumil Ptáček z&#160;druhé strany do dveří kope a&#160;tluče.</p>
			<p class="T2">Nadává jí a&#160;ona se usmívá, protože teď už ví, že je naživu.</p>
			<p class="T2b">—</p>
			<p class="T1">Třetí den stráví Bohumil Ptáček také v&#160;podzemí. Neví, že je to jeho poslední den bez jídla a&#160;že ho jeho žena Marie už přede dvěma dny nahlásila na policii jako nezvěstného.</p>
		</div>
</body>
</html>