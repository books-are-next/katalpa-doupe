<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-34</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-34" xml:lang="cs-CZ">
		<div class="frame">
			<p id="uYRAuikc6PcS9Q4Glvsgcv7" class="T3"><a id="uWKwA7gutxDL2Dx7cKii7nA"></a>Televize</p>
			<p class="T1">Bohumil Ptáček nemá ani tušení, že s&#160;ním má Květa nějaké plány.</p>
			<p class="T2">Každý den brzy ráno chodí na poštu, kde si vezme svůj díl dopisů a&#160;tiskovin. Část jich dá do pojízdné tašky a&#160;část do kožené brašny přes rameno. Rád chodí a&#160;je na čerstvém vzduchu, proto mu vyhovuje, že nemusí sedět u&#160;přepážky.</p>
			<p class="T2">Hanspaulku zná dokonale. Ví, kdo kde bydlí, komu nefunguje zvonek a&#160;kde mají psa.</p>
			<p class="T2">Poštovního doručovatele dělá už přes dvacet let. Začínal, když mu bylo osmnáct. Teď je mu dvaačtyřicet, na hlavě se mu objevily kouty a&#160;on si přes ně sčesává vlasy v&#160;domnění, že to nebude vidět. Je mistrem rychlých a&#160;účelných řešení. Na ploché nohy vyzraje ortopedickou vložkou a&#160;na příliš velké kalhoty spínacím špendlíkem v&#160;pase.</p>
			<p class="T2">Poštu roznáší Bohumil Ptáček od sedmi hodin do dvou. Potom se vrací na pobočku, kde odkládá zásilky, které z&#160;nějakého důvodu nemohl doručit. V&#160;třídírně, která má okna obrácená do dvora, se posadí ke stolu a&#160;zatelefonuje Marii. Marie prodává oblečení v&#160;malém obchůdku v&#160;centru Prahy. Obvykle pro něj má nějaký úkol. Nakoupit, vyzvednout šaty z&#160;čistírny, zajít do opravny bot.</p>
			<p class="T2">V&#160;půl čtvrté přichází Bohumil Ptáček domů. V&#160;předsíni se přezuje a&#160;dojde do kuchyně, kde si ohřeje oběd, který mu Marie připravila. Při jídle poslouchá rozhlas. Potom se osprchuje (Marie mu zakazuje, aby do obývacího pokoje chodil neumytý), natáhne se na pohovku a&#160;chvíli si čte. Marie se vrací domů kolem sedmé. Obvykle je rozmrzelá a&#160;unavená. Posadí se ke stolu a&#160;vypije si kávu. Pak se prochází bytem a&#160;ostřížím zrakem sleduje, jestli jsou záclony a&#160;závěsy správně nařasené. Jestli na okenních parapetech není prach a&#160;na televizní obrazovce mastné šmouhy.</p>
			<p class="T2">Večer se obvykle dívají na televizi. Program vybírá Marie. Líbí se jí zábavné pořady, u&#160;kterých se může zasmát. Sedí každý ve svém křesle. Marie upírá oči na obrazovku. Bohumil Ptáček, dosud neodchycený a&#160;svobodný, se občas zadívá na její tvář, ponořenou ve světle modré záři. Přemýšlí, kdy se obličej jeho ženy změnil v&#160;masku nevyjadřující žádné emoce. Marie pokaždé vycítí, že si ji prohlíží. Obrátí se k&#160;němu a&#160;škubne rty. Jemu nezbývá než uhnout očima.</p>
			<p class="T2">Milovat se přestali před rokem.</p>
		</div>
</body>
</html>