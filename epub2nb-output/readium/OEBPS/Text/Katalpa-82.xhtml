<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-82</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-82" xml:lang="cs-CZ">
		<div class="frame">
			<p id="uxSDRe5EqSHzMfiYirE5QnC" class="T3"><a id="uRptnsFoZYXJQdrywNR38a6"></a>Písečný muž</p>
			<p class="T1">Potřeby i&#160;možnosti Bohumila Ptáčka jsou redukovány na minimum.</p>
			<p class="T2">Žije takřka klášterním životem: jí, spí, vyměšuje a&#160;čte si.</p>
			<p class="T2">V&#160;březnu, který přijde, studený a&#160;deštivý, má pošťák rozečtenou sbírku japonských novel. Jedna z&#160;nich, <span class="italic _idGenCharOverride-2">Písečná žena</span> od autora, který se jmenuje Kóbó Abe, pojednává o&#160;muži uvězněném v&#160;jámě z&#160;písku. Bohumila Ptáčka to rozruší. Knihu přečte za jediný večer, potom v&#160;doupěti zhasne a&#160;s&#160;pálícíma očima hledí do tmy. Udivuje ho, že po krátkém boji hlavní hrdina podlehne stereotypu a&#160;rutině, jež život v&#160;písečné jámě vyžadují. Ve smíření nalezne pokoj a&#160;klid.</p>
			<p class="T2">Bohumil Ptáček zavrtí hlavou a&#160;zprudka vydechne. Vloží si prst do úst a&#160;začne si hryzat nehet.</p>
			<p class="T2">Pokoj a&#160;klid.</p>
			<p class="T2">Zvláštní existence v&#160;suterénu velkého domu.</p>
			<p class="T2">Pečlivě zamčené dveře, stěny obložené balíky novin.</p>
			<p class="T2">Copak už přestal doufat?</p>
			<p class="T2">Posledních několik dní byl spokojený, jedl a&#160;četl. Nechal se lapit proudem Květina vyprávění, po jejím odchodu si pokaždé vypláchl ústa, navlhčil ukazováky a&#160;vytřel si jimi uši. Pak se vrhl na knihu nebo snil, vzpomínal na Marii a&#160;uvažoval, jaké by to bylo, kdyby ho Květa nechala jít.</p>
			<p class="T2">Pnutí, které pociťoval, kdykoliv Květa vešla, ho však opustilo, připadal si, jako by byl zabalený do chomáčků vaty, tak nějak měkce a&#160;radostně, rozpustil v&#160;sobě nutkání vyrazit Květě revolver z&#160;ruky a&#160;rozběhnout se pryč. Začal doupě považovat za ulitu a&#160;sebe za zvláštního živočicha, jenž ji obývá. Bolest, již pociťoval nad svým uvězněním, se vytratila a&#160;zbyla po ní zvláštní hořkosladká chuť. </p>
			<p class="T2">Pošťák neví, jestli se z&#160;doupěte někdy dostane na svobodu, a&#160;napadne ho, že pokud mu Květa přestane nosit jídlo a&#160;vodu, zemře tady. Na chvíli zpanikaří a&#160;musí ten záchvat prodýchat, po nějaké době ucítí, jak se mu póry, z&#160;nichž prýští pot, zavírají a&#160;víčka mu těžknou; znovu ho zalije podivná netečnost.</p>
			<p class="T1">Doupě se změnilo v&#160;jeho součást, stejnou, jako byla pošťácká brašna, kterou tolik let nosil a&#160;která mu zdeformovala tělo, nachýlila jeho levé rameno a&#160;lopatku přinutila vystoupit, takže to vypadalo, že mu na zádech raší křídlo.</p>
			<p class="T1">Bohumil Ptáček, sedící na matraci, se prudce kousne do malíčku. Z&#160;malé záděrky vytryskne krev. Nabere ji na špičku jazyka.</p>
			<p class="T1">Druhý den mu Květa přinese čerstvě upečený perník a&#160;kytičku sedmikrásek.</p>
			<p class="T2">Stejně jako jídlo mu dávkuje i&#160;přírodu.</p>
			<p class="T2">Už kvetou, řekne mu a&#160;on polyká perník a&#160;dívá se střídavě na hlaveň revolveru a&#160;Květě na ústa a&#160;nechává věci plynout, protože už to nebolí.</p>
		</div>
</body>
</html>