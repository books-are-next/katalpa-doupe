<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-45</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-45" xml:lang="cs-CZ">
		<div class="frame">
			<p id="u7DnKQxUvKHB4yEFLDOFFzE" class="T3"><a id="uvMdK5PydwluvZrxprDJaF3"></a>Hlad</p>
			<p class="T1">Na kuchyňském stole leží tác se závinem, který Květa upekla, a&#160;revolver.</p>
			<p class="T2">Před chvílí ho vytáhla z&#160;kapsy zástěry. Je krátce po poledni. Bohumil Ptáček je v&#160;doupěti už celou hodinu.</p>
			<p class="T2">Květa myslí na to, co mu za tu dobu proběhlo hlavou. Pochopil, že byl odstřižen od svého dosavadního života a&#160;přesazen jinam?</p>
			<p class="T2">Květa si míchá čaj. Až ho vypije, vrhne se na pošťákovy tašky, po částech vynosí jejich obsah a&#160;nakonec je samotné na půdu. Musí to stihnout dřív, než se vrátí Ukrajinka Lara.</p>
			<p class="T2">Bylo příjemné, že nemusela použít revolver. Vždycky, když ho Květa vezme do ruky, připadá si trapně. Ovšem kdyby se Bohumil Ptáček vzpíral, klidně by se s&#160;ním vytasila.</p>
			<p class="T2">Opatrně ho pohladí špičkami prstů.</p>
			<p class="T2">Musí pošťáka nechat vyhladovět. Alespoň tři dny mu nedá najíst. Bylo by příliš nebezpečné se k&#160;němu teď přibližovat. Je rozčilený a&#160;mohl by ji napadnout.</p>
			<p class="T2">Květa doufá, že po třech dnech bez jídla bude Bohumil Ptáček povolnější.</p>
			<p class="T2">Klidnější.</p>
			<p class="T2">Mrzí ji, že s&#160;ním zachází takovým způsobem, ale potřebuje se chránit.</p>
			<p class="T2">Když Květa dopije čaj a&#160;sní kousek závinu, zamíří do haly. Otevře dveře do sklepa. Zezdola se ozývají tlumené rány.</p>
			<p class="T2">Pošťák zuří.</p>
			<p class="T2">Květa vzdychne. Potom začne zpracovávat pošťákovy tašky.</p>
		</div>
</body>
</html>