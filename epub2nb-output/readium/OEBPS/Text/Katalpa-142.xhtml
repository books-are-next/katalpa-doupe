<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-142</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-142" xml:lang="cs-CZ">
		<div class="frame">
			<p id="uuSnUDlexc8TBcoDx8ckOlB" class="T3"><a id="uaEiNcY5sTHQN3aYseRfllA"></a>Hideki</p>
			<p class="T1">Akiko si těsně před smrtí uvědomuje celé své tělo.</p>
			<p class="T2">Slyší krev, která jí proudí v&#160;cévách, a&#160;tiché sténání orgánů, jež se, pod náporem nemoci, zastavují. Svaly jako by se roztékaly, kosti a&#160;chrupavky tají. Kůže přestává držet pohromadě, a&#160;nakonec už tu není nic, co by mohlo bolet.</p>
			<p class="T2">Zůstala jen bílá barva a&#160;Akiko se odhodlává do ní vstoupit. Když sebere odvahu, vrhne se do ní se zavřenýma očima a&#160;bílá všechno prostoupí, jasná, zářivá a&#160;hebká, hřejivá jako objetí.</p>
			<p class="T2b">—</p>
			<p class="T1">Akiko umře na konci srpna. Nestane se to, čeho se Hideki nejvíc obával, neprobudí se vedle své mrtvé ženy. Její smrt propásne, dlouho do noci sedí v&#160;pracovně u&#160;počítače a&#160;lehnout si jde nad ránem. V&#160;ložnici svítí lampička a&#160;on, zatímco zalézá do postele a&#160;balí se do peřiny, pohlédne na Akiko, která s&#160;klidnou tváří a&#160;zavřenýma očima leží vedle něj. Okamžitě ho napadne, že něco je jinak, a&#160;vzápětí si uvědomí, že tu chybí nepatrný a&#160;pravidelný pohyb Akičina hrudníku. Přepadne ho úzkost. Nakloní se k&#160;Akiko a&#160;dotkne se jejích rtů. Jsou studené, jako kdyby stála venku za větrného dne. Zkusí zatřást jejími rameny. Akiko nereaguje. Hideki potlačí vzlyknutí. Rozepne Akiko noční kabátek a&#160;položí jí ucho na hruď. Snaží se zaslechnout srdce. Akiko má chladnou kůži a&#160;Hideki si pomyslí, že musí být mrtvá už několik hodin.</p>
			<p class="T2">Leží na jejím těle a&#160;pláče, za chvíli půjde a&#160;zavolá Fumiko, ale tenhle okamžik teď patří jen jemu a&#160;Akiko. Líbá ji na zjizvenou hruď a&#160;snaží se necítit pach moči a&#160;výkalů. Akiko už tu není, myslí si a&#160;dotýká se jejího těla, prsty naráží na vystupující kosti a&#160;v&#160;dlaních cítí lehké chmýří, které jí rostlo na hlavě.</p>
			<p class="T2">Potom se na své straně postele stočí do klubíčka, tiskne si pěsti k&#160;ústům a&#160;tiše sténá. Brzy se v&#160;pokoji objeví Fumiko, jejíž sluch je vycvičený i&#160;na ten sebenepatrnější zvuk, a&#160;postará se o&#160;svou dceru.</p>
		</div>
</body>
</html>