<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-55</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-55" xml:lang="cs-CZ">
		<div class="frame">
			<p id="uVp9OPYQdTV8tmbdaGomab9" class="T3"><a id="uFZXZGV8NucB2RLSmpTAfHA"></a>Zázrak</p>
			<p class="T1">Do Štědrého dne zbývá necelý týden.</p>
			<p class="T2">Květa koupila vánočku.</p>
			<p class="T2">Krájí ji na tenké plátky, které maže máslem a&#160;pokládá na plastový talířek. Chystá pošťákovi snídani. V&#160;umělohmotné konvičce, kterou pořídila v&#160;supermarketu, už vylouhovala čaj.</p>
			<p class="T2">Když má hotovo, zamíří do koupelny. S&#160;tím, co vidí v&#160;zrcadle, je spokojená. Oči jí září a&#160;tváře má červené. Vypadá zdravě. Poklepe si na pravou kapsu. Revolver je na svém místě.</p>
			<p class="T2">Otevře dveře do sklepa a&#160;sejde dolů. Talíř s&#160;vánočkou a&#160;konvici s&#160;čajem odloží na schody.</p>
			<p class="T2">Za dveřmi doupěte je ticho.</p>
			<p class="T2">Květa lehce zaťuká.</p>
			<p class="T2">Nic.</p>
			<p class="T2">Sevře ruku v&#160;pěst a&#160;zabuší silněji.</p>
			<p class="T2">Otevřu teď dveře, zavolá.</p>
			<p class="T2">Doufá, že ji Bohumil Ptáček slyší.</p>
			<p class="T2">O&#160;nic se nepokoušejte, mám zbraň, pokračuje.</p>
			<p class="T2">S&#160;revolverem v&#160;ruce se jí špatně odemyká. Vytáhne zámek z&#160;petlice a&#160;pak odemkne dveře.</p>
			<p class="T2">Mám zbraň, opakuje, když sahá po klice.</p>
			<p class="T2">Hlas se jí maličko chvěje. Škvírou nahlédne do doupěte. Dívá se na Bohumila Ptáčka a&#160;ten se dívá na ni. Má vytřeštěné oči a&#160;pootevřená ústa.</p>
			<p class="T2">Jestli se hnete, budu střílet, řekne Květa.</p>
			<p class="T2">Když to vysloví, zalije ji zvláštní teplo, uvědomí si, jakou má nad pošťákem moc.</p>
			<p class="T2">Bohumil Ptáček, který netuší, že revolver není nabitý, na ni zírá jako na zjevení. Je oblečen do svého pošťáckého stejnokroje, má svetr a&#160;košili s&#160;vázankou a&#160;jediné, čeho je schopen, je zaklesnout prsty za uzel kravaty a&#160;pořádně za ni zatahat.</p>
			<p class="T2">Přinesla jsem vám snídani, řekne Květa.</p>
			<p class="T2">Co ode mě chcete? zachraptí pošťák. Peníze?</p>
			<p class="T2">Květa zavrtí hlavou.</p>
			<p class="T2">Dejte ruce za záda, řekne. A&#160;sedněte si na matraci.</p>
			<p class="T2">Bohumil Ptáček ji poslechne. Květa vezme ze schodů talíř s&#160;vánočkou a&#160;vejde do doupěte. V&#160;jedné ruce má&#160;revolver, kterým míří na Bohumila Ptáčka, v&#160;druhé talíř, který položí na stůl. Stejně to zopakuje s&#160;čajem.</p>
			<p class="T2">Doufám, že pijete černý, řekne.</p>
			<p class="T2">Ještě ji čeká operace s&#160;kbelíkem na čurání. Netěší se na ni. Ví, že plný kbelík unese, nacvičila si to tak, že ho naplnila vodou a&#160;zkoušela zvedat na židli. Ale má strach z&#160;toho zranitelného okamžiku, kdy se bude muset k&#160;pošťákovi otočit zády, aby mohla kbelík zdvihnout a&#160;vynést za dveře.</p>
			<p class="T2">Zůstaňte sedět, přikáže mu, ačkoliv Bohumil Ptáček ani nenaznačil, že by se chtěl pohnout&#160;— dřepí na matraci, v&#160;prstech žmoulá kravatu a&#160;hryže si spodní ret.</p>
			<p class="T2">Kbelík s&#160;močí není tak těžký, jak se Květa obávala. Vynese ho za dveře a&#160;zamkne. Chodbou pak dojde do malé prádelny, kde je výlevka. Vyprázdní kbelík a&#160;opláchne ho nad vanou. Není to o&#160;nic horší, než když musela pečovat o&#160;Jiřího a&#160;udržovat ho v&#160;čistotě.</p>
			<p class="T2">Jdu dovnitř! zaklepe znovu na pošťákovy dveře.</p>
			<p class="T2">Odemkne je a&#160;hned na něj zamíří revolver. Bohumil Ptáček stále posedává na matraci, ale zatímco tu nebyla, stihl se obsloužit, talířek s&#160;vánočkou je prázdný.</p>
			<p class="T2">Květa se usměje.</p>
			<p class="T2">Ještě máte hlad? zeptá se.</p>
			<p class="T2">Pošťák zavrtí hlavou. Květa pozná, že jí lže.</p>
			<p class="T2">K&#160;obědu bude ryba, řekne mu. Jíte ryby?</p>
			<p class="T2">Co po mně chcete? vykřikne pošťák. Kdy mě pustíte ven?</p>
			<p class="T2">Květa se přestane usmívat.</p>
			<p class="T2">Jste zlobivý, řekne. Ale to vás přejde.</p>
			<p class="T2">Pošťák na ni nevěřícně civí. Květa vyjde z&#160;doupěte a&#160;zamkne za sebou. S&#160;revolverem v&#160;ruce zamíří do předsíně, teprve pak zbraň zastrčí do kapsy. Z&#160;mrazničky vytáhne kostku rybího filé a&#160;nachystá si brambory na loupání. Potom z&#160;krabičky vyloví tři cigarety, v&#160;obývacím pokoji se s&#160;nimi postaví k&#160;oknu a&#160;postupně je vykouří.</p>
			<p class="T2b">—</p>
			<p class="T1">Po Jiřího smrti praskl Květě koutek úst. Nejprve si toho nevšímala, později, když se prasklina prohloubila a&#160;rozšířila tak, že jí vadila při jídle, se ho pokoušela sama vyléčit.</p>
			<p class="T2">Mazala si ústa měsíčkovou mastí, vazelínou, vepřovým sádlem a&#160;olivovým olejem. Nic z&#160;toho nezabíralo a&#160;nepomohla ani antibiotická mast, kterou jí předepsal lékař. V&#160;pravém koutku úst jí neustále stála kapka krve nebo hnisu a&#160;při každém jídle se rána otvírala. Teprve když Květa zahájila stavbu doupěte, koutek se začal hojit. S&#160;každým dalším balíkem novin, který Květa do doupěte přivlekla, to bylo lepší.</p>
			<p class="T2">Jako kdyby budovala nejen tkáň doupěte, ale i&#160;svou vlastní.</p>
			<p class="T2">Doupě bylo požehnáním, malým zázrakem.</p>
		</div>
</body>
</html>