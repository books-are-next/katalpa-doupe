<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-127</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-127" xml:lang="cs-CZ">
		<div class="frame">
			<p id="uTdD6Rpwyp98gOqpJ3bbyK2" class="T3"><a id="uurAsHqHkIxHgwhowhWyzNC"></a>Cizinec</p>
			<p class="T1">Hoang toho zákazníka vítá s&#160;širokým úsměvem.</p>
			<p class="T2">Ještě nikdy ho tu neviděla. Je oblečen do trička a&#160;dlouhých kalhot, nohy v&#160;teniskách má bosé. Vypadá uštvaně, když bere za kliku obchodu, třesou se mu ruce. Hoang je zvědavá na to, co si koupí, a&#160;netrpělivě čeká, až vyjde ven. Muž je z&#160;Asie, stejně jako ona, ale Vietnamec to není, na to by mohla přísahat. Muž se v&#160;obchodě zdrží jen krátkou chvilku, pak vyjde ven a&#160;na okamžik se zastaví, aby mohl otevřít sáček s&#160;chlebem. Hoang se na židli zavrtí. Kousek chleba muži upadne. Zvedne ho a&#160;vzápětí vzlykne, cpe si do úst chléb a&#160;přitom pláče.</p>
			<p class="T2">Hoang se sevře srdce soucitem. Vstane a&#160;opatrně se k&#160;muži přiblíží. Muž poctivě žvýká a&#160;u&#160;toho popotahuje, slzy mu odkapávají z&#160;brady na hrudník. Hoang ho vezme za loket a&#160;zakormidluje s&#160;ním ke své židli.</p>
			<p class="T2">Posaď se, řekne vietnamsky.</p>
			<p class="T2">Muž jí nerozumí a&#160;stojí tak dlouho, dokud ho Hoang jemně nešťouchne do břicha. Když se posadí, mají hlavy zhruba ve stejné výšce. Hoang položí ruku muži na předloktí a&#160;nechá ho vyplakat. Cítí s&#160;ním spřízněnost, oba jsou tu cizinci.</p>
			<p class="T2">Muž má černé vlasy protkané bílými nitkami a&#160;Hoang zvedne ruku, jako by ho chtěla pohladit. Nedotkne se ho však, drží ruku nad mužovou hlavou jako stříšku a&#160;začne potichu broukat „Malá lodička na řece Ma“. Muž se pomalu uklidňuje. Dojí chleba a&#160;vysype si do dlaně poslední drobky. Hoang trochu poodstoupí, pozorně si muže prohlíží a&#160;v&#160;hlavě se jí rodí nápad. Vždycky byla přesvědčena o&#160;tom, že když s&#160;někým bude sdílet své starosti, bude jich mít jenom půl. A&#160;to, že zmizel muž s&#160;knírkem, Hoang trápí už hodně dlouho. Suong se s&#160;tím svěřit neodvážila a&#160;Linh je na to příliš malá.</p>
			<p class="T2">Hoang přiblíží k&#160;neznámému muži obličej.</p>
			<p class="T2">Už je dobře, řekne.</p>
			<p class="T2">Vedle židle má Hoang termosku s&#160;čajem, odšroubuje víčko a&#160;nabídne muži. Ten zavrtí hlavou, otevře batoh a&#160;vytáhne lahev Coca-Coly. Zhluboka se napije a&#160;pokusí se vstát, Hoang ho však rychlým a&#160;naléhavým gestem přiměje k&#160;tomu, aby zůstal sedět.</p>
			<p class="T2">Začne na něj mluvit, pomalu a&#160;s&#160;rozmyslem.</p>
			<p class="T2">Myslím, že ho chytila a&#160;snědla, řekne, a&#160;jakmile to vysloví, uleví se jí.</p>
			<p class="T2">Už není sama, kdo střeží to tajemství, teď jsou na to dva; muž má lesklé černé oči, jako dvě tůňky, do těch se může s&#160;důvěrou ponořit.</p>
			<p class="T2">Snědla ho, zopakuje Hoang a&#160;náhle si přestane být jistá, jestli se to, co vypráví, opravdu stalo, nebo jestli jde o&#160;nějakou legendu.</p>
			<p class="T2">Muž sedí na židli a&#160;je zticha, na tvářích mu zasychají slzy a&#160;břicho má plné chleba. Poslouchá Hoang a&#160;dívá se k&#160;protějšímu domu, aniž tuší, že právě ten je epicentrem Hoanžina vyprávění — že Hoang mluví o&#160;jeho cihlách a&#160;omítce, o&#160;zdech, které pohltily muže s&#160;knírkem tak dokonale, že po něm nezbyla žádná stopa.</p>
		</div>
</body>
</html>