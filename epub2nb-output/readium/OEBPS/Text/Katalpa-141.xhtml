<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-141</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-141" xml:lang="cs-CZ">
		<div class="frame">
			<p id="uGJgLojhfYuBiZF8qfDRMd7" class="T3"><a id="uzyMNVzNFEuhfixCaGouVsC"></a>Díra</p>
			<p class="T1">Hoang se zdá, že v&#160;hedvábí, které přivezla z&#160;Vietnamu, je díra.</p>
			<p class="T2">Ve snu prostrčí tou dírou prst. Probudí se zpocená, uprostřed noci. Odhrne deku a&#160;dojde k&#160;vypínači. Rozsvítí a&#160;vytáhne hedvábí ze skříně. Posadí se s&#160;ním na postel. Prohlíží ho centimetr po centimetru. Nakonec ji nachází, malou dírku, sotva viditelný otvor, kterým by stěží prošel sluneční paprsek. Nechá ruce s&#160;látkou spadnout do klína a&#160;tiše zanaříká.</p>
			<p class="T2">Myslela si, že z&#160;hedvábí ušije Linh šaty na svatbu. Teď, když je látka poškozená, z&#160;ní svatební šaty ušít nemůže. Přineslo by to smůlu. Přitiskne si hedvábí k&#160;obličeji. Potom se rozhodne. Hned zítra vezme Linh míry. Když jí nemůže ušít šaty na svatbu, ušije jí alespoň obyčejné letní šaty. Trochu větší, aby je mohla nosit i&#160;příští rok.</p>
			<p class="T2">Hoang vstane a&#160;dojde k&#160;oknu. Hedvábí si přehodila přes ramena. Táhne ho za sebou jako vlečku. Chce vyhlédnout do zahrady, ale osvětlená okenní tabulka jí nabídne pohled na vlastní tvář. Vypadá šťastně a&#160;spokojeně, jako by dírka v&#160;látce byla průchod do jiného světa, tajemného a&#160;laskavého, a&#160;ona do něj vešla.</p>
			<p class="T2">Hoang opatrně hedvábí složí. Zaleze si do postele a&#160;zavře oči. Tentokrát jí nevadí, že leží vysoko nad zemí. Představuje si, jaké šaty ušije Linh.</p>
			<p class="T2">Před tím, než usne, se jí na rtech usadí úsměv.</p>
		</div>
</body>
</html>