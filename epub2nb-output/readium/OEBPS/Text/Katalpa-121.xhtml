<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-121</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-121" xml:lang="cs-CZ">
		<div class="frame">
			<p id="uBPAdimCl7C6x8ciCYDV6eF" class="T3"><a id="u6LQ37BozhsZB5cvFmJnUT3"></a>Mokro</p>
			<p class="T1">Déšť se Bohumilu Ptáčkovi líbí.</p>
			<p class="T2">Stojí s&#160;Květou pod jabloní, Květa na sobě má pláštěnku a&#160;on nepromokavý kabát, který kdysi patřil jejímu muži.</p>
			<p class="T2">Srpnový déšť je teplý, pošťák to cítí na obličeji a&#160;na rukou.</p>
			<p class="T2">Je po jedenácté, zahrada je tmavá a&#160;všechny zvuky tlumené. Kvůli dešťovým mrakům nejsou vidět hvězdy. Bohumil Ptáček zhluboka dýchá, smysly má zostřené, užívá si to, že mohl opustit svou celu. Květa na něj stále míří revolverem, ale jeho už to neděsí (je vůbec nabitý? napadne ho dokonce), patří to k&#160;věci. Ústí revolveru vytváří svou vlastní temnotu, na niž si zvykl&#160;— chladný kov jako připomínka toho, že když nemůže jít ven, může zamířit alespoň dovnitř.</p>
			<p class="T2">Při setkáních pod jabloní Květa většinou mlčí nebo mluví o&#160;práci na zahradě. Vykládá o&#160;rostlinách, o&#160;které pečuje, o&#160;zelenině vyrůstající na několika záhonech, o&#160;prořezávání stromů. Slibuje pošťákovi, že až na jabloni dozrají jablka, upeče mu z&#160;nich závin.</p>
			<p class="T2">Bohumil Ptáček přemýšlí o&#160;tom, kdy vlastně dozrávají jablka. Čas a&#160;střídání ročních období pro něj ztratily význam. Zvedne hlavu a&#160;otevře ústa, na jazyku ucítí déšť.</p>
			<p class="T2">Květa mluví šeptem, občas tak tiše, že ji sotva slyší.</p>
			<p class="T2">Někdy Květa neodolá a&#160;zapálí si cigaretu. On čeká na to, kdy ze zapalovače vyšlehne plamínek, a&#160;usmívá se. Prstem se dotýká kmene stromu, představuje si mízu proudící v&#160;jeho žilách. Někde četl, že kořeny stromu jsou rozvětvené stejně doširoka jako jeho koruna. Řekne to Květě a&#160;ta se na chvíli odmlčí, potom zdvihne ruku a&#160;pohladí jednu z&#160;větví.</p>
			<p class="T2">Stojí uprostřed Prahy, a&#160;přesto se nad nimi klene strom&#160;— když si to Bohumil Ptáček uvědomí, potěší ho to. S&#160;Marií bydleli na sídlišti, kde nerostly skoro žádné stromy a&#160;tráva byla prořídlá a&#160;žlutá.</p>
			<p class="T2">Déšť se zachycuje ve větvích jabloně a&#160;kape z&#160;listí. Bohumil Ptáček si upraví kabát a&#160;ohrne límec, takže mu prší za krk. Obličej a&#160;vlasy má úplně mokré. I&#160;na řasách mu stojí voda.</p>
			<p class="T2">Půjdeme, řekne Květa.</p>
			<p class="T2">Má trochu chraptivý hlas. Pošťák ji poslechne. Pomalu a&#160;opatrně kráčí trávou, kalhoty a&#160;ponožky má nacucané vodou.</p>
			<p class="T2">Květa mu popřeje dobrou noc a&#160;zavře ho v&#160;doupěti. On se svlékne do spodního prádla a&#160;postaví k&#160;dřevěným deskám, za kterými je ukryté okno. Snaží se zaslechnout déšť, ale jediné, co slyší, je bušení vlastního srdce.</p>
			<p class="T2">Usmívá se, chřípí dosud plné vůně vody a&#160;mokré země. Zatřese hlavou a&#160;kapky, které mu vylétnou z&#160;vlasů, se v&#160;elektrickém světle zatřpytí drobnou duhou.</p>
		</div>
</body>
</html>