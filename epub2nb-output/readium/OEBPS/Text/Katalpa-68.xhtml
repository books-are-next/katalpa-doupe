<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-68</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-68" xml:lang="cs-CZ">
		<div class="frame">
			<p id="ukyCQkVRzlPhdqlkSoxLJgB" class="T3"><a id="ugU853s6BxWDhFM5xzROhx7"></a>Rejstřík v&#160;atlase</p>
			<p class="T1">V&#160;polovině ledna začne Akiko čurat krev.</p>
			<p class="T2">Vyšetření v&#160;nemocnici odhalí metastázy v&#160;ledvinách. Operace je vyloučena, lékaři v&#160;Abbottově nemocnici se pokusí nádory zničit chemoterapií a&#160;ozařováním.</p>
			<p class="T2">Akiko se začne loupat kůže. Vysychají jí oči.</p>
			<p class="T2">Zuby má uložené v&#160;dásních tak volně, že se jí zdá, že by je mohla vytlačit jazykem.</p>
			<p class="T2">Zatímco sedává v&#160;nemocnici, napojená na infuzi, listuje atlasem. Chtěla by cestovat.</p>
			<p class="T2">Hideki ji ujišťuje, že vyrazí na cesty, jen co se Akiko uzdraví. Na kousek papíru společně píšou místa, kam by se chtěli podívat.</p>
			<p class="T2">Benátky, Paříž, Moskva.</p>
			<p class="T2">Austin v&#160;Texasu, kde dělají nejlepší hamburgery ve Státech.</p>
			<p class="T2">A&#160;New York.</p>
			<p class="T2">Akiko je tak slabá, že ji Hideki musí při chůzi podpírat. Visí mu na paži, lehoučká jako pápěří, a&#160;Hideki má pocit, že nese nějaký zapomenutý kousek oděvu, a&#160;ne svou ženu.</p>
			<p class="T2">Akičini rodiče se ještě nevrátili zpět do Kalifornie. Fumiko vaří a&#160;stará se o&#160;dům, její manžel Takaši vysedává v&#160;obývacím pokoji a&#160;čte si v&#160;šachových příručkách.</p>
			<p class="T2">Hideki si brzy připadá zbytečný. Jako by neměl jinou úlohu než vozit Akiko do nemocnice a&#160;zpět. Pokouší se pomáhat tchyni v&#160;kuchyni, ale brzy je vyhoštěn.</p>
			<p class="T2">V&#160;únoru přestane Akiko čurat krev. Nádorové buňky v&#160;ledvinách dobře zareagovaly na léčbu.</p>
			<p class="T2">Jednou se Akiko vzbudí uprostřed noci. Posadí se na posteli a&#160;všimne si, že měsíční světlo se odráží od Hidekiho otevřených očí.</p>
			<p class="T2">Položí mu ruku na čelo.</p>
			<p class="T2">Nemůžeš spát? zeptá se.</p>
			<p class="T2">Hideki vezme její ruku a&#160;políbí ji do dlaně.</p>
			<p class="T2">Vyprávěj mi něco, řekne Akiko.</p>
			<p class="T2">Hideki se nadechne a&#160;začne mluvit o&#160;tom, co ho právě napadne. Jsou to maličkosti, ale Akiko pozorně naslouchá, jako kdyby jí sděloval vážná tajemství.</p>
			<p class="T1">Na konci února začne mít Akiko pocit, že nemůže dýchat. Představuje si rakovinu, která jí buňku za buňkou požírá plíce. Z&#160;nemocnice dostane kyslíkovou bombu, a&#160;kdykoliv se dusí, přitiskne si na obličej průsvitnou masku a&#160;nasává vzduch. Hideki jí při tom předčítá z&#160;rejstříku zeměpisného atlasu. Nic jiného není Akiko schopna vnímat.</p>
			<p class="T2">Hideki začíná písmenem A. Někde u&#160;písmene J se Akiko uklidňuje, odkládá masku a&#160;propuká v&#160;pláč.</p>
			<p class="T2">Hideki ji hladí po vlasech a&#160;uvědomuje si, jak křehkou má lebku, mohl by ji rozmáčknout v&#160;prstech, kdyby chtěl. Už to nevydržím, říká si pak, když Akiko konečně usne a&#160;on se dívá na její unavenou tvář. Tak se v&#160;něm začne rodit myšlenka na útěk.</p>
		</div>
</body>
</html>