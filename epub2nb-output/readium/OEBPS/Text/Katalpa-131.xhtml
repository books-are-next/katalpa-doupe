<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-131</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-131" xml:lang="cs-CZ">
		<div class="frame">
			<p id="usxueF4yit84xXM7fu6VeBF" class="T3"><a id="uX47VPdLeCE8x3aooHSX9O7"></a>Mlčení</p>
			<p class="T1">Ten den začne stejně jako všechny ostatní.</p>
			<p class="T2">Květa se probudí, nakrmí kocoura a&#160;Bohumila Ptáčka a&#160;pak se sama nasnídá. Opláchne nádobí, ze skříně vezme kostku mýdla a&#160;struhadlo a&#160;vyrobí si postřik proti mšicím. Natáhne si tepláky a&#160;nazuje pracovní boty. Je osm hodin, slunce ještě nezačalo hřát, a&#160;tak je vhodná příležitost ošetřit růže. Květa systematicky postupuje od rostliny k&#160;rostlině a&#160;pevně tiskne páčku postřikovače. Když má hotovo, posadí se na lavičku, rozváže si boty a&#160;natáhne nohy před sebe. Slunce nabírá na síle, po předcházejících dnech, kdy pršelo, si chce vylepšit reputaci.</p>
			<p class="T2">Květa se usmívá. V&#160;trávě opodál poskakuje kos. Když kolem projede auto, kos zatřepetá křídly a&#160;dál se nevzrušeně věnuje kopečku kypré hlíny.</p>
			<p class="T2">Květa si zacloní oči před sluncem. Ruka jí voní mýdlem. Obloha je modrá, bez mráčku, připomíná den, kdy Květa stavěla doupě a&#160;pak se šla projít.</p>
			<p class="T2">Květa si prohlíží zahradu.</p>
			<p class="T2">Jabloň se zelenými plody.</p>
			<p class="T2">Třešeň.</p>
			<p class="T2">Záhony vydávající mrkev, petržel a&#160;celer.</p>
			<p class="T2">Keř rybízu.</p>
			<p class="T2">Kameninové pítko a&#160;vysoko v&#160;koruně třešně ptačí budka.</p>
			<p class="T2">Květa zavře oči. Na okraji její mysli se chvěje myšlenka, připomíná chomáček vaty, má měkké okraje a&#160;je nezřetelná. Květa z&#160;ní vidí nejprve stín a&#160;možná malý cípek. Zpočátku se domnívá, že je to myšlenka na Evu, proto se ji pokusí zahnat, prudce sevře ruce v&#160;pěst a&#160;zavrtí hlavou, ale potom (zvedne se a&#160;dojde mezitím k&#160;jednomu ze záhonů, kde zaboří prsty do země; půda je teplá a&#160;sypká) tu myšlenku vezme na milost. Všechno už jsem řekla, pomyslí si s&#160;úžasem.</p>
			<p class="T2">Vyděsí ji to a&#160;zmate, rozběhne se ke kmeni jabloně a&#160;položí na něj dlaň, míza jí lehce protéká mezi prsty, od kořenů ke koruně a&#160;zase zpět, strom je jen o&#160;málo mladší než Květa a&#160;ona se ho drží jako záchranného lana (sladkost letorostů). Už nemusím mluvit, uvědomí si a&#160;uleví se jí, není nic, co bych ještě potřebovala říct, řeka slov vyschla, koryto, kterým se valila, je prázdné.</p>
			<p class="T2">Chce se jí tančit, hýbat se, rozpustit se v&#160;teplém srpnovém vzduchu.</p>
			<p class="T2">Oběma rukama se zapře o&#160;jabloň, mohla by s&#160;ní zatřást, rozechvět ji do posledního lístku.</p>
			<p class="T2">Je jako utržená z&#160;řetězu, krev jí divoce proudí žilami a&#160;napájí srdce připomínající plamenem zasažený květ. Nakonec musí Květa pevně zatnout zuby, aby nejásala nahlas. Ticho, které se v&#160;ní rozhostí, je dunivé, všepohlcující a&#160;podobá se vytržení.</p>
			<p class="T2">Zuje si boty a&#160;stáhne ponožky.</p>
			<p class="T2">Měkká tráva, pod chodidly hemžení drobného života.</p>
			<p class="T2">Bosa jde zahradou.</p>
			<p class="T2">Líska obsypaná tvrdými oříšky.</p>
			<p class="T2">Šlahouny ostružiny, jasmín.</p>
			<p class="T2">Květa se pomalu a&#160;opatrně posadí. Trochu ji píchne v&#160;kříži, jen tak, aby jí tělo dalo najevo, že je stále naživu.</p>
			<p class="T2">Hladí trávu. Pak rozžvýká jedno stéblo. Položí se na zem, ruce složí na břiše.</p>
			<p class="T2">Láká ven slova, zkoumá, zda se znovu otevřou stavidla.</p>
			<p class="T2">Je ticho.</p>
			<p class="T2">Slova zmizela.</p>
			<p class="T2">Řekne to Bohumilu Ptáčkovi. Přizná mu tu ztrátu.</p>
			<p class="T2">Ale teď bude ještě chvíli ležet; po předloktí jí putuje malý pavouček. Květa zvedne ruku a&#160;nechá ho spustit se dolů, na dlouhém stříbrném vlákně.</p>
			<p class="T2b">—</p>
			<p class="T1">Večer nedokáže tomu, jak dokonale je prázdná, pořád ještě uvěřit.</p>
			<p class="T2">Stojí pod sprchou a&#160;myje se. Tělo má pokryté mýdlem, mokré vlasy. Trochu se skloní a&#160;stáhne do sebe. Chce zachytit slovo, vytáhnout ho ze sebe jako trn nebo třísku, vrátit se k&#160;tomu, na co je zvyklá, k&#160;mluvení. Uvnitř je hladká a&#160;hebká. Přidřepne si a&#160;pláče, radostí nad tím, že může mlčet.</p>
		</div>
</body>
</html>