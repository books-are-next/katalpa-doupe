<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-88</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-88" xml:lang="cs-CZ">
		<div class="frame">
			<p id="uIoYeUwM4wYhkfWYJngxWT3" class="T3"><a id="uv3G47zHeWc8A8hePygvLW8"></a>Sešit</p>
			<p class="T1">Sešit, do kterého si Jiří zapisoval jména svých milenek, má žluté desky a&#160;leží v&#160;zásuvce psacího stolu.</p>
			<p class="T2">Květa ho najde měsíc po Jiřího první mrtvici. Dokud byl Jiří zdravý, Květa mohla v&#160;jeho pracovně pouze vysávat a&#160;utírat prach, psacího stolu a&#160;knihovny se na Jiřího přání nesměla vůbec dotýkat. Když bylo jisté, že Jiří už se kvůli mrtvici k&#160;profesi architekta nevrátí, Květa se rozhodne jeho pracovnu pořádně vygruntovat. Vypere záclony, vysaje a&#160;vytře podlahu. Vlhkým hadrem otře parapety, područky křesel a&#160;konstrukci velkého rýsovacího prkna. Prachovkou přejede knihy a&#160;lustr. Potom otevře šuplíky psacího stolu, srovná do komínků rozházené papíry a&#160;posbírá kancelářské sponky.</p>
			<p class="T2">Žlutý sešit není ničím zakrytý. Leží v&#160;prostřední zásuvce. Květa ho vezme do ruky a&#160;zalistuje jím. Je linkovaný a&#160;ona brzy zjistí, že kromě ženských jmen a&#160;dat v&#160;něm nic není. Trvá jen okamžik, než jí dojde, co má v&#160;ruce. Posadí se do křesla a&#160;sešit si položí na kolena. O&#160;Jiřího milenkách ví, ale netušila, že si jejich jména někam zapisuje. Znovu zalistuje sešitem.</p>
			<p class="T2">První datum je červenec 1954 a&#160;jméno Soňa. Od jejich svatby uplynul teprve rok a&#160;Jiří už jí byl nevěrný.</p>
			<p class="T2">Květa se zprudka nadechne.</p>
			<p class="T2">Poslední datum je září 1990 a&#160;jméno Hana. O&#160;té Květa věděla. Táhla to s&#160;Jiřím celé dva roky. A&#160;podle jmen v&#160;sešitu nebyl Jiří věrný ani jí, společně s&#160;Hanou se v&#160;sešitu objevují jména Markéta a&#160;Štěpánka.</p>
			<p class="T2">Květa cítí, jak se jí do hlavy hrne krev. Chce se jí plakat, ale ještě předtím se rozhodne ta jména spočítat. Než dojde ke konečnému součtu, několikrát se splete. Vstane a&#160;postaví se k&#160;oknu. Pláče jen chvíli, nakonec ji přemůže vztek. Jako by se jí vrátily pocity, které měla, kdykoliv v&#160;předchozích letech zjistila, že Jiří má jinou ženu.</p>
			<p class="T2">Opět nalistuje poslední stránku. U&#160;žádného jména není žádná poznámka. Jen u&#160;Štěpánky je tužkou připsáno: prima p.</p>
			<p class="T2">Ta poznámka Květu dráždí. Přemýšlí, co může znamenat.</p>
			<p class="T2">Jiří sedí v&#160;kuchyni a&#160;není nic snazšího než se ho zeptat. V&#160;zástěře, ve které uklízela, a&#160;se sešitem v&#160;ruce k&#160;němu zamíří.</p>
			<p class="T2">Mrtvice Jiřímu poškodila levou stranu těla. Pohybuje se o&#160;holi, levou rukou nemůže hýbat vůbec a&#160;koutek úst má svěšený. Má potíže s&#160;mluvením, dokáže ze sebe vyrazit jen nesouvislé slabiky. Když k&#160;němu Květa dojde, právě se u&#160;kuchyňského stolu pokouší číst noviny. Levé oko má přivřené a&#160;tam, kde na novinový papír dopadly jeho sliny, je vlhké kolečko.</p>
			<p class="T2">Květa mu ukáže sešit. Jiřího tvář zůstane bez výrazu. Květa najde poslední stránku. Položí sešit před Jiřího a&#160;zabodne do něj prst.</p>
			<p class="T2">Co znamená prima p? zakřičí na něj.</p>
			<p class="T2">Jiří se ani nesnaží odpovědět. Dívá se na Květu a&#160;levé oko mu slzí. Květa sešit smotá do ruličky a&#160;pevně uchopí.</p>
			<p class="T2">Prima prdel? zeptá se. Nebo píča? Prsa?</p>
			<p class="T2">Napřáhne se a&#160;udeří Jiřího do levé tváře.</p>
			<p class="T2">Řekni mi to!</p>
			<p class="T2">Tluče Jiřího do levé strany obličeje, protože tu má, podle lékařů, necitlivou. Na to, aby ho udeřila do pravé tváře, je jí ho příliš líto.</p>
			<p class="T2">Konečně se zadýchaně zastaví.</p>
			<p class="T2">Ty hajzle, řekne a&#160;vychutná si každé písmeno toho slova.</p>
			<p class="T2">Předchozích čtyřicet let mlčela.</p>
			<p class="T2">Jiří na ni zírá, tvář má nehybnou.</p>
			<p class="T2">Nejradši bych tě zabila!</p>
			<p class="T2">Hodí žlutý sešit na stůl. Z&#160;kuchyňské linky vezme skleničku a&#160;napustí do ní vodu. Vypije ji několika velkými doušky. Pomalu se uklidňuje. Podívá se na Jiřího, levou tvář má zrudlou, pravou popelavě bílou.</p>
			<p class="T2">Vypadá to komicky.</p>
			<p class="T2">Máš žízeň?</p>
			<p class="T2">Jiří přikývne.</p>
			<p class="T2">Přidrží mu skleničku u&#160;úst a&#160;on se napije.</p>
			<p class="T1">Večer spolu leží v&#160;posteli. Pod Jiřím je gumová podložka, kdyby se mu svezla plena. Květa se k&#160;němu tiskne a&#160;vdechuje jeho vůni.</p>
			<p class="T2">Tohle mi nesmíš dělat, zašeptá mu do ucha. Už nikdy.</p>
			<p class="T2">Jiří rychle a&#160;mělce oddechuje. Kroutí rty a&#160;hýbe čelistmi, jako by něco přežvykoval. Květa pozná, že chce něco říct. Zvedne se na lokti a&#160;nakloní se k&#160;němu. Zatají dech, aby jí neunikla ani slabika.</p>
		</div>
</body>
</html>