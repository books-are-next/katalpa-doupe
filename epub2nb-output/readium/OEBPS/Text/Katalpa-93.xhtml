<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-93</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-93" xml:lang="cs-CZ">
		<div class="frame">
			<p id="u9VpD9o2EgIZckYVNtw4pB7" class="T3"><a id="uWzJ3kzOirWoddJsh7F9uBG"></a>Sůl</p>
			<p class="T1">V&#160;srpnu roku 1955 vila na Hanspaulce už několik let patří státu.</p>
			<p class="T2">Květa s&#160;Jiřím bydlí u&#160;Jiřího rodičů v&#160;nevelkém třípokojovém bytě. Oba Jiřího rodiče jsou v&#160;důchodu. Otec, který býval architektem, je zvyklý hodně číst a&#160;matka, pyšná na to, že si třicet let udržuje stejnou figuru, nosí i&#160;doma šaty, které si nechala šít před válkou v&#160;nejlepších salónech.</p>
			<p class="T2">Květa se pokaždé v&#160;její přítomnosti cítí nesvá. Ví, že ji tchyně nemá ráda. Nemůže svému synovi odpustit, že se oženil s&#160;pouhou účetní.</p>
			<p class="T2">Květa vaří zeleninovou polévku. Právě uplynulo sedm měsíců od jejího posledního potratu a&#160;oni se s&#160;Jiřím pokoušejí o&#160;další dítě. Ačkoliv se při tom snaží být potichu, Květa má strach, že je přes tenkou stěnu slyší Jiřího rodiče.</p>
			<p class="T2">Zasněně stojí nad hrncem s&#160;bublající polévkou, když vtom zaslechne kroky. Do kuchyně vejde tchyně. Z&#160;věšáku stáhne zástěru a&#160;uváže si ji v&#160;pase a&#160;za krkem. Jednou rukou si přihladí vlasy a&#160;skloní se nad hrncem.</p>
			<p class="T2">Pěkně to voní, řekne a&#160;natáhne ruku.</p>
			<p class="T2">Květa jí podá lžíci. Jiřího matka si nabere polévku a&#160;ochutná.</p>
			<p class="T2">Málo slané, řekne.</p>
			<p class="T2">Květa vezme ze slánky sůl a&#160;nasype ji do polévky. V&#160;kuchyni je horko a&#160;Květa cítí, jak jí na zádech vyrazil pot. Je léto a&#160;ona je bosá, zatímco Jiřího matka má střevíce na podpatku.</p>
			<p class="T2">Tchyně znovu ochutná polévku. Na bradě jí zůstane kousek vajíčka.</p>
			<p class="T2">Málo slané, řekne.</p>
			<p class="T2">Květě se zatmí před očima. Prudce se jí rozbuší srdce. Třesoucíma se rukama sejme ze slánky víčko. Pak celý obsah slánky vyklopí do polévky.</p>
			<p class="T2">Jiřího matka pevně sevře rty.</p>
			<p class="T2">Tu polévku sníš, řekne. Do poslední kapky.</p>
			<p class="T2">Květa odtáhne hrnec ze sporáku.</p>
			<p class="T2">Sedni si, přikáže jí tchyně a&#160;Květa ji poslechne.</p>
			<p class="T2">Dívá se, jak Jiřího matka polévku míchá, pak ji opatrně nabírá a&#160;dává na talíř, který postaví před Květu.</p>
			<p class="T2">Jez!</p>
			<p class="T2">Květa nabere a&#160;polkne první lžíci. Má pocit, jako by snědla hrst špendlíků. Do očí jí vstoupí slzy.</p>
			<p class="T2">Jez! řekne tchyně a&#160;Květa polkne ještě dvě lžíce, pak jí do úst vystoupá žluč.</p>
			<p class="T2">Vyskočí, doběhne k&#160;výlevce, plive a&#160;dáví se. Tchyně jí podá utěrku, aby si mohla osušit ústa. Tváří se spokojeně. Přesolenou polévku vylije do odpadu, a&#160;protože Jiří i&#160;jeho otec jsou na polévky zvyklí, udělá rychlou polévku z&#160;mléka a&#160;krupice. Mléka mají dost, Květa pracuje jako účetní v&#160;jedné pražské mlékárně a&#160;každý týden nosí domů nejméně litr sladkého, plnotučného mléka.</p>
		</div>
</body>
</html>