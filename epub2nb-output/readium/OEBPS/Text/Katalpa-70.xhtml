<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-70</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-70" xml:lang="cs-CZ">
		<div class="frame">
			<p id="uLkPT6DSVbVxLV35DxSF3eB" class="T3"><a id="utQx5kPvQORllqEDhXUMEz8"></a>Radost</p>
			<p class="T1">Pošťák je Květinou kotvou.</p>
			<p class="T2">Život, který se po Jiřího smrti rozpadl, má znovu pevné obrysy.</p>
			<p class="T2">Je to podobné, jako když přiváděla na svět Evu. Během porodu bylo všechno kolem rozmazané, ze zdravotní sestry a&#160;lékaře, kteří jí pomáhali, byly jen barevné šmouhy. A&#160;ve chvíli, kdy z&#160;ní vyšlo dítě, se všechno změnilo, opět viděla ostře a&#160;měla chuť křičet společně se svou dcerou.</p>
			<p class="T2">Nebyla unavená, ale plná energie, silná a&#160;odhodlaná.</p>
			<p class="T2">Stejně jako teď.</p>
			<p class="T2">Květa se usmívá, když míří do knihovny. Našlapuje opatrně, protože v&#160;noci trochu nasněžilo a&#160;chodníky jsou kluzké.</p>
			<p class="T2">Vian.</p>
			<p class="T2">Válí to jméno po patře.</p>
			<p class="T2">Bohumil Ptáček má rád Borise Viana.</p>
			<p class="T2">Její muž má rád Borise Viana.</p>
			<p class="T2">Maličko se zarazí.</p>
			<p class="T2">Bohumil Ptáček není její muž, ale její zajatec.</p>
			<p class="T2">Když nastupuje do autobusu, mávne nad tím rukou.</p>
			<p class="T2">Na polici v&#160;knihovně pak hledá Vianovy knihy. Má štěstí. Nachází <span class="italic _idGenCharOverride-2">Červenou trávu</span>, <span class="italic _idGenCharOverride-2">Srdcerváče</span> a&#160;<span class="italic _idGenCharOverride-2">Podzim v&#160;Pekingu</span>. Odchází spokojená, s&#160;knihami v&#160;tašce, naštěstí nejsou tlusté, takže je unese.</p>
			<p class="T2">Přinese je Bohumilu Ptáčkovi s&#160;večeří a&#160;on jí poděkuje a&#160;— to je hlavní — Květa vidí na jeho tváři úsměv; Bohumil Ptáček se usmívá, nejspíš poprvé od chvíle, kdy ho chytila a&#160;zavřela ve sklepě svého domu.</p>
		</div>
</body>
</html>