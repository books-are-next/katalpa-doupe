<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-47</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-47" xml:lang="cs-CZ">
		<div class="frame">
			<p id="ufmLap7soQcckQlJH4SJZl9" class="T3"><a id="u8OoOXyQGkLczO6pE36w2KD"></a>Vězení</p>
			<p class="T1">Bohumil Ptáček má: náramkové hodinky, čokoládovou tyčinku, kterou vytáhl z&#160;kapsy bundy, a&#160;moře volného času.</p>
			<p class="T2">Je deset hodin večer.</p>
			<p class="T2">Pošťák sedí na matraci, zády se opírá o&#160;zeď a&#160;prsty si jemně hladí krk. Od hlasitého křiku ho bolí hrdlo. Místnost je zalitá světlem a&#160;on rozhodně nemá v&#160;úmyslu zhasnout. Má pocit, že kdyby zhasl, kdyby do místnosti vpustil temnotu, znamenalo by to rezignaci. Den by se přelil v&#160;noc a&#160;ta v&#160;další den a&#160;z&#160;jediného dne uvěznění by se rázem staly dva.</p>
			<p class="T2">Bohumil Ptáček je odhodlaný bojovat světlem za svobodu.</p>
			<p class="T2">Nechápe, proč byl uvězněn. Myšlenky, které se mu rojí v&#160;hlavě, mají ostré a&#160;špičaté růžky, nejprve ho z&#160;nich začne bolet obličej, potom celá hlava. V&#160;duchu si přehrává scénu vedoucí k&#160;jeho uvěznění.</p>
			<p class="T2">Přemýšlí, kde se stala chyba, kdy přestal patřit sám sobě a&#160;stal se objektem, s&#160;nímž může jeho věznitelka nakládat podle libosti.</p>
			<p class="T2">Co bylo návnadou?</p>
			<p class="T2">Prosba o&#160;pomoc?</p>
			<p class="T2">Stará židle?</p>
			<p class="T2">Nebo to bylo v&#160;té ženě samotné?</p>
			<p class="T2">Byla oblečena do květované zástěry a&#160;voněla jablky a&#160;vanilkovým cukrem.</p>
			<p class="T2">Nenapadlo ho, že by mu mohla ublížit.</p>
			<p class="T2">Byla stará.</p>
			<p class="T2">Poznal to z&#160;jejích rukou. Obličeje.</p>
			<p class="T2">Pohřbila manžela. Není to tak dávno, co jí nosil kondolence. 	</p>
			<p class="T2">Proč?</p>
			<p class="T2">Pomyslí si, že až rozluští ten důvod, bude mít z&#160;poloviny vyhráno.</p>
			<p class="T2">Celé jeho tělo, schoulené na matraci a&#160;vystavené světlu zářivky, a&#160;mysl, chrlící jednu myšlenku za druhou, touží po odpovědi.</p>
			<p class="T2">Chce ta žena peníze?</p>
			<p class="T2">Bohumil Ptáček v&#160;duchu přepočítává, kolik mají s&#160;Marií našetřeno.</p>
			<p class="T2">Nebo se mu chce za něco pomstít?</p>
			<p class="T2">Udělal nějakou zásadní doručovatelskou chybu a&#160;ona ho kvůli ní pronásleduje?</p>
			<p class="T2">Se zavřenýma očima propátrává své nitro. Nenachází nic, co by vrhalo stín na jeho doručovatelskou čest.</p>
			<p class="T2">Ve dvě hodiny ráno (zářivka u&#160;stropu stále svítí) Bohumil Ptáček sní čokoládovou tyčinku. Spolyká ji rychle, na tři kousnutí, protože má hlad. Potom mezi prsty narovná zmuchlaný obal.</p>
			<p class="T2">Všechno je v&#160;pořádku, řekne.</p>
			<p class="T2">Jeho hlas zní nepřesvědčivě.</p>
			<p class="T2">Je v&#160;místnosti teprve necelých patnáct hodin, a&#160;už je z&#160;něj uzlíček nervů. Ruce se mu chvějí. Žaludek má stažený úzkostí. Oči ho pálí, jako by byly plné písku, a&#160;on si je stále dokola mne.</p>
			<p class="T2">Krátce před čtvrtou dojde Bohumil Ptáček k&#160;přesvědčení, že žena, která ho tu zavřela, je prostě šílená.</p>
			<p class="T2">Uvěznila ho, protože mohla.</p>
			<p class="T2">Ze své pozice blázna může udělat prakticky cokoliv.</p>
			<p class="T2">To není příliš povzbudivá myšlenka a&#160;jako loď kotvu s&#160;sebou vleče otázku: kdy ho odsud žena pustí?</p>
			<p class="T2">Pošťákova mysl zatím odmítá uznat fakt, že všechno je tu připraveno pro dlouhodobý pobyt: několik <span class="verzalky _idGenCharOverride-1">PET</span> lahví s&#160;vodou, kyblík s&#160;víkem, do kterého už se stihl vyčurat, matrace s&#160;pečlivě povlečenou dekou a&#160;čistým voňavým prostěradlem.</p>
			<p class="T2">Bohumil Ptáček pláče.</p>
			<p class="T2">Stýská se mu po poštovní brašně, která ho vždycky tlačila do ramene.</p>
			<p class="T2">Stýská se mu po hlasech kolegů a&#160;po kávě, kterou si dával, když dorazil z&#160;roznášky.</p>
			<p class="T2">Stýská se mu po Marii.</p>
			<p class="T2">Ale především pláče proto, že byl tak hloupý a&#160;nechal se chytit do pasti.</p>
		</div>
</body>
</html>