<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-116</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-116" xml:lang="cs-CZ">
		<div class="frame">
			<p id="uJsZaTmaibIrXIJxuQ23mEB" class="T3"><a id="uWD6KmlJsQP9UjISDikyzi3"></a>Les</p>
			<p class="T1">Sen o&#160;tom, že se ztratila v&#160;lese, se Květě zdá několikrát.</p>
			<p class="T2">Bloudí mezi stromy a&#160;hledá cestu ven. Stromy stojí v&#160;pevně semknutých řadách a&#160;ve vzduchu je cítit pryskyřice. Květa se zmateně rozhlíží a&#160;postupně si uvědomuje, že les ji pevně svírá ve svém náručí, žádná cesta ven neexistuje.</p>
			<p class="T2">Probudí se z&#160;toho snu žíznivá a&#160;s&#160;tíhou na prsou.</p>
			<p class="T2">Touží po člověku.</p>
			<p class="T2">Rozsvítí lampičku a&#160;vklouzne do pantoflí. Setmělým bytem dojde do kuchyně, natočí si sklenici vody a&#160;hltavě ji vypije. Nejraději by seběhla do doupěte, objala Bohumila Ptáčka a&#160;pevně se k&#160;němu přitiskla, ale jsou čtyři hodiny ráno a&#160;Bohumil Ptáček spí.</p>
			<p class="T2">Na židli u&#160;kuchyňského stolu leží Hrášek. Když Květa vejde do místnosti, líně zvedne hlavu a&#160;zamžourá na ni. Protože tu není nikdo jiný, koho by mohla obejmout, musí se Květa spokojit s&#160;kocourem. Zvedne ho ze židle a&#160;přivine si ho k&#160;hrudi, Hrášek nejprve dotčeně zamňouká, potom jemně zatne drápky do Květiny paže a&#160;začne příst.</p>
			<p class="T2">Květa se posadí ke stolu a&#160;přivře oči, pod víčky má stále obraz lesa, kterým ve snu bloudila, dlouhé větve smrků a&#160;odlehlé mýtiny. Potok skákající přes kameny. Tiché zurčení. Voda plynoucí v&#160;mělkém korytu.</p>
			<p class="T2">V&#160;tom plynutí, pomyslí si Květa, zatímco v&#160;náručí svírá kocoura a&#160;naslouchá jeho předení, je síla.</p>
			<p class="T2">A&#160;pokud někdy pustí Bohumila Ptáčka, udělá to tak, jako by stála ve studeném potoce: zatají dech a&#160;nechá věci plynout. Bohumil Ptáček sám najde cestu ven a&#160;ona ho nechá jít, protože když se věcem dá volný průchod, každá z&#160;nich dospěje na to správné místo.</p>
		</div>
</body>
</html>