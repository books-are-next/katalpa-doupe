<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-64</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-64" xml:lang="cs-CZ">
		<div class="frame">
			<p id="u2gIuIaUsnev3Itw5jPMXaA" class="T3"><a id="u6v4vPbr3ZvzDBgQLKhx7nF"></a>Kukla</p>
			<p class="T1">Vánoce jsou tiché a&#160;rozpačité.</p>
			<p class="T2">Hideki si na krk pověsí kravatu, kterou mu dala Akiko. Ušklíbá se a&#160;hraje si na důležitého. Akiko se křečovitě usmívá. Na ruce má stříbrný náramek, který od něj dostala, křehký a&#160;nádherný, tenký jako nit. Je tak hubená, že jí neustále sklouzává, ale neřekne mu to. Místo toho chodí se zvednutým předloktím, jako kdyby byla ochrnutá.</p>
			<p class="T2">Večer se milují. Musí být potichu, protože z&#160;Kalifornie přiletěli Akičini rodiče a&#160;spí ve vedlejším pokoji, odděleni jen slabou zdí.</p>
			<p class="T2">Po milování leží vedle sebe a&#160;Akiko si připadá nesmírně unavená.</p>
			<p class="T2">Už jsme ho dokončili, řekne Hideki.</p>
			<p class="T2">Co?</p>
			<p class="T2">Nerozumí mu.</p>
			<p class="T2">Ten antivirový program, odpoví Hideki. Můžu být doma častěji.</p>
			<p class="T2">Akiko nechápe, proč začal mluvit o&#160;práci. Slyší v&#160;jeho hlase strach a&#160;je jí jasné, že Hideki se delšího pobytu doma děsí. Kdykoliv jsou spolu delší dobu, než Hideki dokáže snést, začne utíkat.</p>
			<p class="T2">K&#160;počítači nebo do kanceláře.</p>
			<p class="T2">Do motelu na okraji města.</p>
			<p class="T2">Akiko jeho útěky trápí, ale nic mu neříká. Někdy má pocit, že Hideki se k&#160;její nemoci staví jako k&#160;nějaké složité rovnici, kterou se mu nedaří vyřešit.</p>
			<p class="T2">Položí mu dlaň na prsa a&#160;cítí, jak Hideki dýchá. Myslí na to, jak ráda by opustila své tělo. Svlékla ho ze sebe, jako když motýl svléká kuklu, a&#160;nechala ho tu, nemocné a&#160;poškozené.</p>
			<p class="T2">Akiko se usměje. Představuje si své průsvitné tělo, položené a&#160;zmuchlané na pohovce.</p>
			<p class="T2">Hideki chce vědět, co je tady k&#160;smíchu, ale ona mu to nepoví. 	</p>
		</div>
</body>
</html>