<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-118</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-118" xml:lang="cs-CZ">
		<div class="frame">
			<p id="uaEK2QRwrXxGD3lGzfVkUlD" class="T3"><a id="ukadQfwzlfOY4CJ3HmOkCI7"></a>První pražský snímek</p>
			<p class="T1">Z&#160;Evropy zatím Hideki viděl Turecko, Řecko a&#160;Itálii; zbývá mu Německo a&#160;Francie.</p>
			<p class="T2">Možná Londýn a&#160;Madrid. A&#160;rozhodně Praha. Prahu chce Hideki vidět, protože v&#160;ní nějaký čas žila Nabokovova matka.</p>
			<p class="T2">Na konci července dosahují teploty v&#160;Římě osmatřiceti stupňů. Praha, ve které Hideki krátce před půlnocí prvního srpna přistane, je oproti italskému městu díky vytrvalému dešti příjemně chladná. Hideki si na letišti vezme taxíka, a&#160;protože si neobjednal žádný hotel, nechá si od taxikáře poradit. Muž ho veze městem, ve kterém září oranžové lampy, a&#160;Hideki cítí, jak ho přemáhá ospalost. Na okamžik usne, v&#160;ruce pevně svírá brašnu s&#160;fotoaparátem.</p>
			<p class="T2">Když oči znovu otevře, zjistí, že taxík už stojí, muž za volantem upírá oči do zpětného zrcátka a&#160;taxametr stále běží. Hideki nemá žádné české peníze, cestu zaplatí v&#160;dolarech.</p>
			<p class="T2">Doufá, že mu řidič pomůže se zavazadly na recepci, ale muž je pouze vytáhne z&#160;auta, zabouchne dvířka od zavazadlového prostoru a&#160;odjede. Hideki si rukou přejede po obličeji a&#160;vzhlédne, hotel má starobylé a&#160;pečlivě nasvícené průčelí, na stožárech visí zplihlé vlajky několika států. Vlastně by z&#160;toho mohla být docela pěkná fotka, řekne si Hideki a&#160;vyloví z&#160;pouzdra aparát. Přitiskne si ho k&#160;oku, spoušť uspokojivě cvakne a&#160;Hideki uloví svůj první pražský snímek.</p>
		</div>
</body>
</html>