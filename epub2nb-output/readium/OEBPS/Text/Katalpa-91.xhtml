<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-91</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-91" xml:lang="cs-CZ">
		<div class="frame">
			<p id="uL7npkuMwe73pLjY5eDDS79" class="T3"><a id="u45rd6vuTn2MYO8W3i4GdJ3"></a>Knoflík</p>
			<p class="T1">Hideki má sbaleno na cestu.</p>
			<p class="T2">Kufřík na kolečkách a&#160;příruční zavazadlo. Letenku a&#160;adresu hotelu Hummingbird v&#160;Mexiku.</p>
			<p class="T2">Čeká ho Ciudad de México, Chichén Itzá a&#160;Cancún.</p>
			<p class="T2">Potom Belize a&#160;Kostarika.</p>
			<p class="T2">Je večer.</p>
			<p class="T2">Hideki je příliš nervózní na to, aby si šel lehnout. Před chvílí povečeřeli. Akičini rodiče se pak vypravili do divadla a&#160;Akiko zmizela v&#160;ložnici.</p>
			<p class="T2">Hideki zkontroluje zámečky na svém kufru. Nahlédne do tašky přes rameno. To nejdůležitější — fotoaparát — je na svém místě. Hideki je rozhodnutý z&#160;každého místa, kam přijede, poslat Akiko fotografie.</p>
			<p class="T2">Když už to nemůže déle odkládat, vydá se za Akiko. Ještě před tím pustí v&#160;kuchyni myčku nádobí, dá do ní tablety a&#160;pečlivě si umyje ruce.</p>
			<p class="T2">V&#160;ložnici svítí malá lampička na nočním stolku. Akiko sedí v&#160;posteli, na klíně má časopis, ale nečte.</p>
			<p class="T2">Pustil jsem myčku, řekne Hideki.</p>
			<p class="T2">Akiko neodpoví. Hideki se posadí na okraj postele a&#160;nahmatá Akičinu ruku.</p>
			<p class="T2">Zlobíš se?</p>
			<p class="T2">Akiko odloží časopis. Hlavu si opře o&#160;manželovu paži a&#160;dlaní mu přejede po hrudi. Prstem narazí na uvolněný knoflík. 	</p>
			<p class="T2">Přines mi šití, řekne Hidekimu.</p>
			<p class="T2">Hideki si sundá košili a&#160;Akiko navlékne do jehly nit. Přišívá mu knoflík a&#160;on se dívá na její hlavu, kde pod lehkým chmýřím prosvítá bledá kůže.</p>
			<p class="T2">V&#160;noci leží vedle sebe. Hideki otevřenýma očima zírá do tmy. Z&#160;přízemí slyší Fumiko s&#160;Takašim, kteří se vrátili z&#160;divadla.</p>
			<p class="T2">O&#160;něco později Akiko opatrně vyprostí svou ruku z&#160;jeho. Zvedne se a&#160;zamíří do koupelny. Kyslíkovou bombu tlačí před sebou. Hideki pevně stiskne víčka. Oči ho pálí, ale slzy jako by v&#160;něm zamrzly, nemůže plakat, přestože by si to přál.</p>
			<p class="T2b">—</p>
			<p class="T1">Akiko nedokáže plakat bez pravidelného přísunu kyslíku. Sedí na okraji vany, v&#160;jedné ruce drží ručník, kterým tlumí vzlyky, v&#160;druhé kyslíkovou masku, z&#160;níž hltavě saje vzduch.</p>
			<p class="T2">Když se uklidní, vrátí se do ložnice. Postel mezitím vychladla. Akiko se stočí do klubíčka a&#160;nastraží uši; poslouchá Hidekiho dech.</p>
		</div>
</body>
</html>