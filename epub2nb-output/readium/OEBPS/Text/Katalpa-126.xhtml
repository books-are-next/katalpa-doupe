<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-126</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-126" xml:lang="cs-CZ">
		<div class="frame">
			<p id="uLQrotPuEjootaTURlVUS46" class="T3"><a id="uLu6Jr5n3YluQE9pZu2NXPG"></a>Chléb</p>
			<p class="T1">Odpoledne přestane pršet.</p>
			<p class="T2">Hideki, který má pocit, že ztratil jednu ze svých končetin, už několik hodin bloumá areálem Pražského hradu a&#160;Petřínem. Vylezl na rozhlednu a&#160;byl se podívat v&#160;zrcadlovém bludišti. V&#160;malém obchodě, na který narazil v&#160;Nerudově ulici, si koupil obložený chléb. Jedl ho a&#160;procházel se při tom Zlatou uličkou. Nízké domky s&#160;titěrnými okny a&#160;dveřmi ho rozesmutnily. Napadlo ho, že by mohl Akiko místo fotografií poslat pohledy. Několik jich koupil a&#160;vzápětí je vyhodil do odpadkového koše.</p>
			<p class="T2">Hideki projde několika ulicemi přiléhajícími k&#160;Hradu. V&#160;botách má stále vlhko, takže se rozhodne svléct si ponožky. Smotá je do kuličky a&#160;dá do batohu. Pak pokračuje v&#160;cestě, přejde ulici, po které jezdí tramvaje, a&#160;zastaví se před restaurací. Je do ní vidět velkými okny, na stolech jsou kostkované ubrusy a&#160;vázy s&#160;květinami. Hidekimu zakručí v&#160;břiše, obložený chléb mu nestačil. Rozhoduje se, zda se tam půjde najíst, ale nakonec usoudí, že to ještě vydrží. Pomalým krokem míjí obchod s&#160;lednicemi a&#160;kuchyňskými linkami a&#160;cukrárnu. Poté se ocitne v&#160;hloučku lidí, kteří postávají na chodníku a&#160;na něco čekají. Vyhladovělý Hideki se mezi ně vmísí. Přijede autobus. Většina lidí do něj nastoupí. A&#160;Hideki, protože neví, co jiného by měl dělat, také.</p>
			<p class="T2b">—</p>
			<p class="T1">Autobus hladce klouže ulicemi. Hideki sedí u&#160;okénka a&#160;dívá se ven. Batoh má na klíně. Žena, která se posadila vedle něj, si čte časopis. Hideki se jí chvíli dívá přes rameno, prohlíží si obrázky. Znenadání se ozve jeho močový měchýř. Hideki poposedne, ale měchýř ho tlačí dál. Hideki zatne zuby. Jeho sousedka zavře časopis a&#160;na další zastávce vystoupí.</p>
			<p class="T2">Hideki si přehodí nohu přes nohu. Vydrží ještě deset minut, potom vstane, postaví se ke dveřím a&#160;modlí se, aby autobus co nejdříve zastavil. Autobus projede zatáčkou, ujede několik desítek metrů a&#160;opravdu zastaví. Hideki prudce vydechne a&#160;vystoupí. Nejraději by se vyčural okamžitě, klidně na zastávce, ale přemůže ho stud.</p>
			<p class="T2">Stojí uprostřed vilové čtvrti a&#160;rozhlíží se. V&#160;dálce zahlédne několik stromů a&#160;odhodlaně se k&#160;nim vydá. Brzy se ocitne v&#160;malém parku, je tu několik laviček a&#160;žulový pomník.</p>
			<p class="T2">Hideki se postaví ke stromu a&#160;rozepne poklopec. Čurá a&#160;vychutnává si tu úlevu. Ruce si otře do kalhot, provinile se rozhlédne a&#160;vyjde z&#160;parku. Naslepo se vydá jednou ulicí vzhůru, míjí domy rozkročené uprostřed velkých zahrad. Má hlad a&#160;je unavený, ale udělal by cokoliv, aby se nemusel vrátit do hotelu, do prázdného pokoje a&#160;k&#160;tašce plné nevyužitých fotofilmů.</p>
			<p class="T2">Na obloze se objeví slunce a&#160;začne vysoušet mokré chodníky. Hideki, kterému je od chvíle, kdy si sundal ponožky, zima, mu vděčně nastaví tvář. Jde pomalu, krok za krokem, neznámou pražskou ulicí a&#160;občas nahlédne do některé zahrady, s&#160;pečlivě posekaným trávníkem a&#160;ostříhanými keři.</p>
			<p class="T2">Obchodu si všimne náhodou. Nemá žádnou výlohu, jen prosklené dveře a&#160;na zdi připevněnou reklamu na Coca-Colu. Hideki vsune ruku do batohu a&#160;ujistí se, že má peněženku. Přejde zahradní cestičku. U&#160;vchodu do obchodu sedí stará žena. Má na sobě tlustý svetr a&#160;pantofle. Zeširoka se na Hidekiho usmívá a&#160;on si uvědomí, že žena je Asiatka, odhaduje ji na Čínu nebo Vietnam. Kývne jí na pozdrav a&#160;vstoupí. Tou dobou už má takový hlad, že se obává, že omdlí. Koupí si bílý chléb zabalený v&#160;průsvitném igelitu, dva pomeranče, banán a&#160;litrovou lahev coly. Ovoce a&#160;limonádu nacpe do batohu, chléb vezme do ruky. Jakmile vyjde z&#160;obchodu, začne ho rozbalovat, celofán roztrhne zuby. Plátek chleba mu upadne na zem, skloní se pro něj a&#160;zahryzne se do měkké kůrky. Ve chvíli, kdy ucítí nasládlé těsto, se mu z&#160;očí spustí slzy. Hideki žvýká chleba a&#160;pláče, z&#160;nosu mu vytéká hlen, který si otírá hřbetem ruky.</p>
		</div>
</body>
</html>