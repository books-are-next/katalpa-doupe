<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-51</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-51" xml:lang="cs-CZ">
		<div class="frame">
			<p id="u3J6g7s2TvGUAuzZII5BSsG" class="T3"><a id="uC53DYAvvj6K9GtLKWVLqpF"></a>Nasycenost</p>
			<p class="T1">Květa telefonuje s&#160;dcerou.</p>
			<p class="T2">Jsem docela spokojená, říká Evě. V&#160;jednu chvíli jsem si myslela, že budu nemocná, ale podařilo se mi to rozchodit.</p>
			<p class="T2">Zníš dobře, řekne Eva.</p>
			<p class="T2">Ve skutečnosti zní Květa víc než dobře. Když ji Eva slyší, musí si představovat kočku, která právě dostala velkou misku smetany.</p>
			<p class="T2">Jakmile se hovor stočí k&#160;domu a&#160;jeho prodeji, Květa ho utne. Stejně jako Evu ji překvapí odhodlanost, s&#160;jakou to udělá.</p>
			<p class="T2">Položí sluchátko a&#160;jde do kuchyně.</p>
			<p class="T2">Dnes je to druhý den.</p>
			<p class="T2">Navzdory tomu, jak špatně spala, se ráno probudila plná energie. Musela se ovládat, aby hned neběžela do sklepa a&#160;nepřitiskla ucho ke dveřím doupěte. Nakrmila kocoura a&#160;přinutila se sníst snídani a&#160;vypít kávu. Chvíli poslouchala v&#160;hale, aby zjistila, zda se Ukrajinka z&#160;podkroví nechystá ven.</p>
			<p class="T2">Jakmile se ubezpečila, že je sama, opatrně sešla do sklepa.</p>
			<p class="T2">Za dveřmi doupěte bylo ticho. Stála před nimi dobrých dvacet minut. Dýchala ústy, aby ji pošťák neslyšel. Potom jemně uchopila do dlaně zámek, visící na očku petlice.</p>
			<p class="T2">Zahřívala ho mezi prsty a&#160;myslela na hodiny, které strávila prací na doupěti. Před očima jí vyvstaly balíky novin, jež dovnitř natahala. Představila si perský koberec, jímž izolovala podlahu, a&#160;v&#160;duchu ohmatala každou knihu, kterou nachystala Bohumilu Ptáčkovi do knihovny.</p>
			<p class="T2">Když ji z&#160;dlouhého stání rozbolely nohy, tichounce vzdychla. Pustila zámek a&#160;vyšla nahoru. Zamkla za sebou dveře do sklepa a&#160;zatelefonovala Evě.</p>
			<p class="T2">Jsem spokojená, řekla jí a&#160;byla to pravda.</p>
			<p class="T2">Měla pocit, že plave v&#160;medu.</p>
			<p class="T2">Všechno kolem bylo tak sladké.</p>
			<p class="T2b">—</p>
			<p class="T1">Květa oplachuje nádobí a&#160;prozpěvuje si.</p>
			<p class="T2">Jediné, co jí kazí radost, je fakt, že Bohumil Ptáček je o&#160;hladu. Tak ráda by o&#160;něj pečovala od prvního dne. Ale je to jako s&#160;výchovou dítěte, některé věci rodič musí udělat, i&#160;když jsou mu proti srsti.</p>
			<p class="T2">K&#160;obědu si Květa připraví zeleninovou polévku. Během jídla plánuje, co všechno bude vařit Bohumilu Ptáčkovi.</p>
			<p class="T2">Je to něco docela jiného, vařit jen pro sebe a&#160;vařit pro někoho jiného.</p>
			<p class="T2">Jiří miloval Květinu kuchyni.</p>
			<p class="T2">Po obědě si Květa zdřímne. Zdá se jí o&#160;něčem měkkém a&#160;teplém, takže se na pohovce, kde leží, stočí do klubíčka, aby ji to mohlo celou obemknout.</p>
			<p class="T2">Odpoledne se jde projít.</p>
			<p class="T2">Fetrovská ulice, Na Dyrince a&#160;Havlovská.</p>
			<p class="T2">Našlapuje opatrně, protože kdyby uklouzla a&#160;něco se jí stalo, Bohumil Ptáček by v&#160;doupěti umřel.</p>
			<p class="T2">Každá myšlenka na Bohumila Ptáčka je Květě milá, prokmitá jí hlavou, hladká a&#160;zaoblená.</p>
			<p class="T2">Než si Květa jde večer lehnout, ještě dvakrát sestoupí do sklepa. Pokaždé je za dveřmi doupěte ticho.</p>
			<p class="T2">Tentokrát Květa usne rychle a&#160;neprobudí ji ani světlo měsíce, které vtrhne do ložnice a&#160;přejede jí po víčkách, aby se vzápětí jako mléko rozlilo po parketách.</p>
		</div>
</body>
</html>