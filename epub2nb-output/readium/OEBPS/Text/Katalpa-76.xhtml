<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-76</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-76" xml:lang="cs-CZ">
		<div class="frame">
			<p id="ujjAmxeWCWMuwzBOUiGCj7D" class="T3"><a id="umQgLtziiGNicgjdRVy5an7"></a>Pozorovatelka</p>
			<p class="T1">Hoang je trpělivá.</p>
			<p class="T2">Nemá kam spěchat.</p>
			<p class="T2">Od chvíle, kdy se přestěhovala do Prahy, nemá na práci nic jiného než pozorovat, co se kolem ní děje.</p>
			<p class="T2">Doma, v&#160;Hanoji, tolik času neměla. Starala se o&#160;dvě děti a&#160;o&#160;manžela. Vařila, uklízela a&#160;prala. Prádlo věšela na dvorek&#160;a&#160;přitom se bavila se sousedkou, s&#160;paní Phuong, která měla ochrnuté nohy a&#160;seděla na vozíku.</p>
			<p class="T2">Před paní Phuong neměla Hoang žádná tajemství.</p>
			<p class="T2">Seznámila se s&#160;ní den poté, co se jako mladá nevěsta přistěhovala do Tuanova domku. Tehdy ještě paní Phuong mohla chodit, ochrnula až dva roky nato, když ji na ulici srazila motorka.</p>
			<p class="T2">Paní Phuong nemohla uvěřit tomu, že se Hoang bude stěhovat do Evropy.</p>
			<p class="T2">Takovou dálku, řekla překvapeně.</p>
			<p class="T2">Ona sama by se na cestu nikdy nevydala. Chyběl by jí domov. Vůně města. Chuť rozžvýkaných betelových listů.</p>
			<p class="T2">Hoang neměla na výběr. Pohřbila manžela a&#160;kromě svých dětí neměla nikoho blízkého. Thu už v&#160;Praze dávno žil a&#160;Suong ho chtěla následovat. A&#160;tak se Hoang nechala postupně zavřít do dvou letadel a&#160;s&#160;žaludkem jako na vodě strávila skoro dvacet hodin ve vzduchu.</p>
			<p class="T2">Prahu znala z&#160;obrázků. Když Thu přiletěl na otcův pohřeb, přivezl s&#160;sebou dokonce celou knihu o&#160;Praze. Hoang utkvěly v&#160;paměti kostelní věže a&#160;řeka rozdělující město na dvě poloviny. Přemýšlela, jestli jsou v&#160;ní ryby. Pohlednici, na níž byla řeka a&#160;kamenný most, potom poslala paní Phuong do Vietnamu. Paní Phuong nikdy neodpověděla. Hoang si představovala, jak sedí na dvorku, žvýká betel a&#160;převrací pohlednici z&#160;Evropy v&#160;prstech.</p>
			<p class="T2">Hoanžina dcera Suong se v&#160;Praze stihla provdat, porodit dítě, otevřít obchod a&#160;pak se rozvést. Hoang, která si od chvíle, kdy nastoupila do letadla, připadala spíše jako Suongino zavazadlo než její matka, to mlčky pozorovala. Její dcera se života v&#160;Praze chopila hltavě a&#160;s&#160;vervou, chodila na kurzy češtiny a&#160;se známou svého bratra provozovala stánek v&#160;tržnici. Provdala se sice za Vietnamce, ale počeštěná byla stejně jako její bratr, své dceři dala dvě jména, Marie a&#160;Linh, a&#160;zlobilo ji, když Hoang oslovovala vnučku jen jejím vietnamským jménem.</p>
			<p class="T2">Hoang spojovalo s&#160;domovem především jídlo. Pro suroviny na jeho přípravu posílala Suong do tržnice a&#160;těšilo ji, že Suong její jídlo neodmítá. Vařila v&#160;malé kuchyni přiléhající ke dvěma pokojům, které se Suong a&#160;Linh obývaly. Zvykla si na plynový sporák a&#160;na to, že pro vodu nemusí k&#160;veřejnému kohoutku na ulici. Zpohodlněla a&#160;trochu přibrala.</p>
			<p class="T2">Suong se ji snažila přesvědčit, aby vařila také nějaká česká jídla, ale Hoang to odmítala. Česká kuchyně jí připadala tučná a&#160;bez chuti. Všechny tři i&#160;nadále snídaly hovězí polévku a&#160;obědvaly maso se sladkokyselou omáčkou.</p>
			<p class="T2">Kromě toho, že Hoang vaří, pomáhá své dceři v&#160;obchodě. Lepí na zboží cenovky a&#160;vyřazuje to, které je prošlé. Utírá prach a&#160;počítá lahve s&#160;pivem a&#160;balíčky žvýkaček.</p>
			<p class="T2">Sedává na malé skládací židli a&#160;hlídá, aby v&#160;obchodě nikdo nekradl. Má dobrou paměť. Když se se Suong přestěhovaly do Prahy, syn Thu jí řekl, že je důležité rozlišovat tváře bílých lidí. Hoang zpočátku připadali všichni stejní, vysocí a&#160;hřmotní, s&#160;nezdravou barvou. Postupně se však naučila dělat mezi nimi rozdíly, a&#160;proto teď nemá v&#160;obchodě potíže rozlišit od sebe jednotlivé nakupující.</p>
			<p class="T2">Hoang je zkušená a&#160;zdatná pozorovatelka. Začala s&#160;tím v&#160;době, kdy bydlela u&#160;syna Thua a&#160;jeho české manželky. Sedávala u&#160;okna, oddělená od ulice sklem a&#160;osmi patry panelového domu.</p>
			<p class="T2">Poté co se přestěhovali na Hanspaulku, v&#160;pozorování pokračovala.</p>
			<p class="T2">Hoang sleduje zákazníky v&#160;obchodě a&#160;každý den si pomalu a&#160;beze spěchu vytahuje židli před krám a&#160;dívá se na lidi, kteří chodí kolem. Zná dokonce celé rodiny, včetně dětí a&#160;psů.</p>
			<p class="T2">V&#160;zimě Hoang připomíná vánočního skřítka. Nosí huňatou čepici, dlouhou šálu a&#160;rukavice.</p>
			<p class="T2">Suong se nelíbí, že matka posedává před vchodem do obchodu. Tvrdí, že to odrazuje zákazníky. Ale Hoang se nenechá zviklat. Sedí před obchodem, tváře zčervenalé mrazem, a&#160;občas vstane a&#160;protáhne se. Někdy hlídá zákazníkům kočárek nebo psa. Připadá si užitečná.</p>
			<p class="T2">A&#160;těsně před tím, než přijde ze školy Linh, oloupe pomeranč a&#160;připraví pro ni jeho sladké dílky.</p>
			<p class="T2">Kdyby se policisté hledající pošťáka obrátili na ni, mohla by jim o&#160;něm vyprávět. Někdy si v&#160;obchodě kupoval sáček bonbónů, Hoang mu několikrát hlídala brašnu nacpanou novinami.</p>
			<p class="T2">Mrzelo ji, když se dozvěděla, že zmizel.</p>
			<p class="T2">Hoang myslí na ženu z&#160;protějšího domu, manipulující s&#160;pošťákovou pojízdnou taškou.</p>
			<p class="T2">A&#160;na to, že mít tajemství je stejné jako uvázat si na krk pytel kamení a&#160;naklonit se nad hlubokou studnu.</p>
		</div>
</body>
</html>