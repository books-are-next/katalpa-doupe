<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-99</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-99" xml:lang="cs-CZ">
		<div class="frame">
			<p id="uClPnWcLoJS3ifgF2Q8bUi4" class="T3"><a id="uvdfDYrwsHpLqcE9NfCcZpG"></a>Nemoc</p>
			<p class="T1">Týden poté, co byl venku, Bohumil Ptáček onemocní.</p>
			<p class="T2">Když k&#160;němu Květa sejde s&#160;obědem, zjistí, že pošťák nesnědl ani snídani. Leží na matraci stočený do klubíčka, vlasy má mokré a&#160;slepené potem.</p>
			<p class="T2">Květa u&#160;dveří váhá. Neví, jestli to není lest. Nakonec k&#160;pošťákovi dojde a&#160;položí mu ruku na čelo. Je horké.</p>
			<p class="T2">Květa ustoupí.</p>
			<p class="T2">Jste vzhůru? zeptá se.</p>
			<p class="T2">Bohumil Ptáček otevře oči a&#160;pohne suchými rty. Květa zahlédne bledou špičku jazyka.</p>
			<p class="T2">Přinesu vám léky, řekne.</p>
			<p class="T2">Pošťák mlčí. Kolena má přitažená k&#160;hrudi a&#160;objímá je rukama.</p>
			<p class="T2">Květa se vrátí do svého bytu a&#160;z&#160;lékárničky vezme prášky proti horečce a&#160;na bolest. V&#160;kuchyni uvaří šípkový čaj, počká, až vychladne (horká voda zabíjí vitamin C) a&#160;vymačká do něj citrón. Pak znovu sejde do doupěte. Položí léky vedle pošťákovy matrace.</p>
			<p class="T2">Ráno, v&#160;poledne a&#160;večer si vezměte dva, řekne.</p>
			<p class="T2">Bohumil Ptáček neodpovídá. Květa se dotkne jeho ramene. 	</p>
			<p class="T2">Slyšíte mě?</p>
			<p class="T2">Pošťák zabručí. Když ho Květa večer přijde zkontrolovat, zjistí, že z&#160;platíčka zmizely čtyři tablety. Potěší ji, že ji Bohumil Ptáček poslechl.</p>
			<p class="T2">To, že ji teď pošťák potřebuje mnohem víc než obvykle, Květu plní zvláštní energií. Dlouho do noci sedí v&#160;kuchyni a&#160;plánuje mu jídelníček, masové vývary a&#160;zeleninové kaše, všechno jemné a&#160;hladké, aby to Bohumilu Ptáčkovi nepodráždilo hrdlo a&#160;nenutilo ho to ke kašli, mleté kuřecí masíčko a&#160;polévka z&#160;morkové kosti.</p>
		</div>
</body>
</html>