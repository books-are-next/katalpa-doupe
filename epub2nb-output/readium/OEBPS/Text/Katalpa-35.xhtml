<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-35</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-35" xml:lang="cs-CZ">
		<div class="frame">
			<p id="upmNyPJUnH3GZ2hRyXnKJH3" class="T3"><a id="u3XBtoFrVP2K6WS3yOLENOH"></a>Revolver</p>
			<p class="T1">Květa si prohlíží revolver, který vytáhla ze zásuvky v&#160;Jiřího pracovně.</p>
			<p class="T2">Není nabitý. V&#160;rodině Spalových se objevil po skončení první světové války, Jiřího dědeček si ho přivezl z&#160;Ruska. Po březnové okupaci ho Jiřího otec zakopal na zahradě vily na Hanspaulce a&#160;revolver zůstal v&#160;zemi až do konce osmdesátých let, kdy Jiří revolver vykopal, očistil a&#160;promazal strojním olejem. Nabídl ho k&#160;prodeji v&#160;jednom starožitnictví, ale suma, kterou byl majitel obchodu ochoten zaplatit, byla tak nízká, že si Jiří revolver odnesl zpátky domů. Zamkl ho do zásuvky psacího stolu a&#160;tam revolver zůstal až do dnešního dne.</p>
			<p class="T2">Květa se ke zbrani zpočátku přibližuje s&#160;respektem. Prstem přejíždí po černé hlavni a&#160;na okamžik se zastaví na lučíku spouště. Nakonec sebere odvahu a&#160;vezme revolver do ruky.</p>
			<p class="T2">Překvapí ji, jak je těžký. Bubínek na náboje je prázdný, ale to se Bohumil Ptáček nedozví.</p>
			<p class="T2">Květa se zamyšleně kousne do rtu. Zkusí si revolver nacpat do kapsy kalhot. Nepodaří se jí to. Rozhodne se, že až bude chytat Bohumila Ptáčka, vezme si přes oblečení zástěru, která má velké kapsy.</p>
			<p class="T2">Znovu revolver zabalí do hadru napuštěného olejem. Chce ho vrátit do šuplíku, ale pak si to rozmyslí, dojde do ložnice a&#160;schová zbraň ve svém nočním stolku.</p>
			<p class="T2b">—</p>
			<p class="T1">Ten večer se jí zdají divoké sny.</p>
			<p class="T2">Honičky a&#160;schovávačky.</p>
			<p class="T2">Útěk po chodníku rozpáleném létem.</p>
			<p class="T2">Probudí se s&#160;rukama sevřenýma v&#160;pěst. Rozsvítí lampičku, pokoj se zalije měkkým žlutým světlem.</p>
			<p class="T2">Ve snu, který se Květě zdál, byla dospělá, a&#160;přece si tolik přála být dítětem.</p>
			<p class="T2">Může za to revolver schovaný v&#160;nočním stolku.</p>
			<p class="T2">Květa ho vytáhne. Hlaveň se matně třpytí.</p>
			<p class="T2">Zbraň jako řešení všech jejích potíží.</p>
			<p class="T2">Až nadejde čas, namíří ji na Bohumila Ptáčka.</p>
			<p class="T2">Květa přičichne k&#160;hlavni. Ucítí kov a&#160;olej. Položí revolver na noční stolek. Zhasne lampičku. Snaží se přivolat spánek. Má pocit, že za dveřmi slyší přecházet kocoura Hráška.</p>
			<p class="T2">S&#160;myšlenkami na měkké kočičí tlapky usne.</p>
		</div>
</body>
</html>