<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-43</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-43" xml:lang="cs-CZ">
		<div class="frame">
			<p id="uUzZlm9Mts3CBEVBFSOMR57" class="T3"><a id="uUrrU4StsPEZorVvGKTM5W2"></a>Žena s&#160;taškou</p>
			<p class="T1">Patnáctého prosince vstane Hoang v&#160;sedm hodin ráno.</p>
			<p class="T2">Nasnídá se společně se svou vnučkou. Mají hovězí polévku pho a&#160;sladký čaj. Suong je už dávno v&#160;obchodě. Po snídani Linh odchází do školy a&#160;Hoang umývá nádobí. Pak si chvíli čte noviny a&#160;nato se vydá do obchodu za Suong.</p>
			<p class="T2">Suong je špatně naladěná, protože kvůli nějaké technické závadě vytekl jeden z&#160;mrazicích boxů. Klečí na kolenou a&#160;vytírá podlahu. Hoang si z&#160;malého skladu, který ke krámku přiléhá, přinese hadr a&#160;pomáhá Suong uklidit to nadělení.</p>
			<p class="T2">Když je podlaha suchá a&#160;Suong se uvelebí na židličce u pokladny, Hoang prochází obchodem, loví z&#160;kapsy zbytky sušených banánových koleček a&#160;má obrovskou chuť vyprávět Suong o&#160;tom, co se jí v&#160;noci zdálo.</p>
			<p class="T2">O&#160;tom, jak byla znovu v&#160;Hanoji a&#160;viděla Rudou řeku.</p>
			<p class="T2">S&#160;ústy plnými sladkého banánu se zastaví u&#160;prosklených dveří obchodu.</p>
			<p class="T2">S&#160;rostoucím zájmem pozoruje ženu z&#160;protějšího domu. Zápasí s&#160;velkou pojízdnou taškou, zkouší ji tlačit dopředu a&#160;nakonec se nahrbí a&#160;vleče ji za sebou. Hoang si uvědomuje, že tu tašku odněkud zná, a&#160;dokonce jí dojde odkud — patří muži, který roznáší poštu.</p>
			<p class="T2">Hoang se rozhlédne, ale nikde ho nevidí.</p>
			<p class="T2">Stará žena mezitím zmizí ve dveřích vily.</p>
			<p class="T2">Hoang zamyšleně zavrtí hlavou. Uloží si ten obraz (žena, velká taška) do koutku mysli, hned vedle Rudé řeky a&#160;lampiónů, které o&#160;svátku Tet osvětlují Hlavní třídu.</p>
		</div>
</body>
</html>