<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-86</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-86" xml:lang="cs-CZ">
		<div class="frame">
			<p id="uIfsSjj3YDqR7BzGF7Ln9VH" class="T3"><a id="udCYT5huEtke8MHbjW2AmAA"></a>Zahrada</p>
			<p class="T1">Přicházející jaro naplní Květu energií.</p>
			<p class="T2">Zahrada ji volá. Je třeba ohledat a&#160;napravit škody způsobené sněhem a&#160;mrazem.</p>
			<p class="T2">Pohnojit rododendrony, prostříhat jabloně a&#160;ošetřit je společně s&#160;třešní postřikem.</p>
			<p class="T2">Postarat se o&#160;růže.</p>
			<p class="T2">Seříznout zlatice a&#160;tavolník.</p>
			<p class="T2">Květa o&#160;tom vypráví Bohumilu Ptáčkovi a&#160;oči jí svítí. Pošťák je vůči zahradnickým radostem imunní. Sám zahradu nikdy neměl a&#160;ani po tom netouží.</p>
			<p class="T2">Bohumil Ptáček má rozečtenou Agathu Christie. Je zcela ponořen do Hercula Poirota a&#160;záhadné vraždy ve vlakovém kupé. Zatímco Květa básní o&#160;zahradě, okopávání a&#160;kompostu, pošťák uvažuje, kolik knih Agatha Christie napsala. Rád by si je přečetl všechny. Času má dost.</p>
			<p class="T2">Ušklíbne se. Květa si toho všimne.</p>
			<p class="T2">Vy mě neposloucháte, řekne dotčeně.</p>
			<p class="T2">Poslouchám, ohradí se Bohumil Ptáček.</p>
			<p class="T2">Tak dobře — co jsem říkala?</p>
			<p class="T2">Očima se mu pověsí na rty.</p>
			<p class="T2">Mluvila jste o&#160;zahradě, řekne Bohumil Ptáček. O&#160;tom, co všechno musíte udělat.</p>
			<p class="T2">Květu to uklidní. Zavrtí se a&#160;sedne si pohodlněji.</p>
			<p class="T2">To, co na zahradě zanedbáte na jaře, už nikdy nedoženete, řekne.</p>
			<p class="T2">Bohumil Ptáček neochotně opustí svět Agathy Christie.</p>
			<p class="T2">Rád bych vaši zahradu viděl, pronese toužebně.</p>
			<p class="T2">Květa se usměje.</p>
			<p class="T2">Nejkrásnější je v&#160;květnu.</p>
			<p class="T2">Ruka s&#160;revolverem jí zakolísá.</p>
			<p class="T2">Když slíbíte, že neutečete, vezmu vás tam.</p>
			<p class="T2">Z&#160;představy, že by se mohl dostat ven, se pošťákovi rozbuší srdce.</p>
			<p class="T2">Neuteču, slíbí Květě a&#160;ta spokojeně přikývne.</p>
			<p class="T2">Dál vykládá o&#160;řízkování a&#160;řezu stromů a&#160;on ji napjatě poslouchá, protože zahrada se teď stala i&#160;jeho záležitostí; za pár týdnů se bude moct dotknout rozkvetlých stromů a&#160;projít v&#160;trávě.</p>
		</div>
</body>
</html>