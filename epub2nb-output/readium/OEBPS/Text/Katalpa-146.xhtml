<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-146</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-146" xml:lang="cs-CZ">
		<div class="frame">
			<p id="uals94sAf7N9P7QxI5u5QLE" class="T3"><a id="uN7fuAqVuz4DD4riuE2ddvA"></a>Šaty</p>
			<p class="T1">Hoang měří a&#160;stříhá.</p>
			<p class="T2">Prsty má mastné od krejčovské křídy. Nůžky jsou ostré a&#160;hedvábí od nich odpadá, sotva se ho dotknou. Linh klečí po babiččině boku a&#160;dívá se, jak jí jde práce od ruky. V&#160;jednu chvíli se musí postavit a&#160;Hoang na ni látku přišpendlí.</p>
			<p class="T2">Jsi jako princezna, řekne a&#160;Linh má chuť se zatočit.</p>
			<p class="T2">Poslušně však stojí a&#160;nehýbá se, aby látku nepomačkala. Hoang vytáhne šicí stroj. Je malý a&#160;elektrický, při šití tiše vrčí. Hoang se k&#160;němu posadí a&#160;otevře krabičku s&#160;jehlami. S&#160;brýlemi na špičce nosu vybírá tu nejtenčí. Pak začne šít. Hedvábí se proměňuje v&#160;šaty, stehy jsou drobné a&#160;blízko u&#160;sebe. Hoang si prozpěvuje. Látky ještě dost zbylo, ušije si z&#160;ní blůzu a&#160;pro Suong šátek na krk.</p>
			<p class="T2">Linh je nedočkavá. Poskakuje kolem babičky. Přála by si mít korunku a&#160;kouzelnou hůlku. Hoang ji požádá, aby jí sáhla do kapsy a&#160;vytáhla sáček s&#160;kandovaným zázvorem. Potom otevře ústa a&#160;Linh jí vloží kousek zázvoru na jazyk. Hoang si užívá jeho chuť a&#160;polyká sliny. Hedvábí pod jejíma rukama připomíná oblohu při západu slunce, je oranžové jako broskve z&#160;Dai Hoangu, jako maličké krevety, které se rozplývají na jazyku a&#160;ani se nemusejí kousat, a&#160;ona ho krotí, tenoučkou nití a&#160;ostrou jehlou mu dává tvar, zpívá si u&#160;toho a&#160;Linh po ní opakuje jednotlivá slova, takže nakonec si prozpěvují obě, hlasitě a&#160;bez zábran.</p>
			<p class="T2">Suong, kterou jejich zpěv přiláká z&#160;kuchyně, se zastaví ve dveřích a&#160;založí ruce na prsou, dívá se na hedvábný oblak, který zvolna splaskává, a&#160;usmívá se. Zná tu písničku, Hoang ji zpívala, když byla malá, a&#160;stejně jako teď u&#160;toho žvýkala zázvor a&#160;její dech byl sladký a&#160;štiplavý zároveň.</p>
		</div>
</body>
</html>