<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-58</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-58" xml:lang="cs-CZ">
		<div class="frame">
			<p id="ufs9yX3ntjvhve3LOEEKRC9" class="T3"><a id="uggbPkxNyJbItqJhdWSQ3g3"></a>Svoboda</p>
			<p class="T1">Bohumil Ptáček je v&#160;doupěti už pátý den.</p>
			<p class="T2">Během té doby měl několik příležitostí Květu napadnout, vyrazit jí z&#160;ruky revolver a&#160;zmizet.</p>
			<p class="T2">Nevyužil ani jedinou.</p>
			<p class="T2">Jako by v&#160;její přítomnosti zkameněl. Místo toho se tajně pokusil odtahat od zdí noviny a&#160;odtrhnout dřevěné desky, za kterými správně tušil okno. Uspěl jen z&#160;poloviny: o&#160;hřebíky v&#160;dřevěných deskách si zlámal nehty a&#160;poté, co od stěny odvlekl několik balíků novin a&#160;zjistil, že za nimi nejsou žádné dveře, ale špatně omítnutá stěna, vzdal i&#160;to.</p>
			<p class="T2">Na pokojíček ani stravu si Bohumil Ptáček nemůže stěžovat.</p>
			<p class="T2">Jediné, co mu chybí, je svoboda.</p>
			<p class="T2">Celá situace je absurdní a&#160;on pro ni, kdykoliv mu to nervozita a&#160;úzkost dovolí, nepřestává hledat vysvětlení. Pokaždé, když do místnosti vstoupí Květa, doráží na ni s&#160;otázkami, co po něm chce. A&#160;nejpodivnější je to, že po něm, alespoň dosud, nechtěla vůbec nic.</p>
			<p class="T2">Může jíst, pít, spát a&#160;vyměšovat podle své libosti.</p>
			<p class="T2">Také si může číst nebo psát, nechala mu tu papíry a&#160;špačky několika tužek.</p>
			<p class="T2">Ale to hlavní, totiž smysl jeho existence v&#160;téhle zvláštní kobce, mu uniká. Neví, jak tu bude dlouho ani zda vyvázne živý, a&#160;ta nevědomost ho dohání k&#160;šílenství.</p>
			<p class="T2">Chodí dokolečka po místnosti a&#160;hryže si nehty.</p>
			<p class="T2">Proč si nečtete? zeptá se ho Květa, když si všimne jeho nervozity.</p>
			<p class="T2">Pošťák to zkusí, ale písmenka se mu slévají a&#160;text ubíhá za okraj stránky.</p>
			<p class="T2">Nedokážu se soustředit, řekne Květě.</p>
			<p class="T2">Květa mu přinese meduňkový čaj na uklidnění.</p>
			<p class="T2">Vztek se u&#160;něj střídá s&#160;odevzdaností. Chvílemi je přesvědčen o&#160;tom, že ho vysvobodí policie, sedí klidně na posteli a&#160;vyčkává, a&#160;okamžik nato se rozčílí, kope do dveří a&#160;prsty z&#160;nich strhává polystyren.</p>
			<p class="T2">Páchne a&#160;dobře si to uvědomuje. Nemá se kde umýt. Stará žena mu tu nechala několik <span class="verzalky _idGenCharOverride-1">PET</span> lahví s&#160;vodou a&#160;zubní kartáček. Zuby si čistí nad kbelíkem, do kterého močí, ale celý se v&#160;té trošce vody opláchnout nedokáže.</p>
			<p class="T2">Není přehnaně čistotný a&#160;rozhodně nemá takové požadavky na hygienu jako Marie, ale být skoro týden v&#160;jednom oblečení se mu příčí. Košile ho škrábe do zad a&#160;kalhoty svírají v&#160;pase. Tvář mu zarůstá vousy. Přesto se odmítá svléknout a&#160;tvrdohlavě si chodí lehnout oblečený. Má pocit, že být oblečený znamená být připravený. A&#160;on chce být připravený.</p>
			<p class="T2">Zpočátku se pokouší bdít. Bojí se, že ve spánku by mohl zmeškat příležitost k&#160;útěku. Nakonec ho vyčerpanost a&#160;ospalost přemůžou. Kdyby mu Květa nenosila jídlo v&#160;přesně stanovených hodinách (snídani v&#160;osm, oběd ve dvanáct a&#160;večeři v&#160;šest), jeho čas by ztratil strukturu.</p>
			<p class="T2">Udivuje ho, do jak hlubokého spánku tu dokáže upadnout. A&#160;když se probouzí, snění na něm ulpívá jako jemná námraza, nechce se ho pustit, takže si musí špičkou prstu vybrat ospalky z&#160;očí a&#160;pořádně se protáhnout.</p>
			<p class="T2">Květa má ve zvyku na dveře místnosti tiše zaklepat. Jako by mu dávala možnost ji odmítnout. Je to směšné. Květa má revolver a&#160;může si s&#160;ním dělat, co chce. On se jí nedokáže vzepřít. Není to v&#160;něm.</p>
			<p class="T2">Vzpurnost.</p>
			<p class="T2">Odbojnost.</p>
			<p class="T2">S&#160;přivřenýma očima upíjí meduňkový čaj a&#160;občas zanaříká, jako by ho netrápilo, že je zavřený uvnitř malé místnosti, ale že si o&#160;příliš horký nápoj popálil jazyk.</p>
			<p class="T2b">—</p>
			<p class="T1">V&#160;noci se mu zdají divoké sny. Běhá v&#160;nich zuřivě po lese, ve svém pošťáckém stejnokroji, a hledá cestu ven. Stromy rostou blízko u&#160;sebe a&#160;on se pohybuje od jednoho vrásčitého kmene ke druhému. Nakonec se vyškrábe na prudký kopec (pomáhá si při tom rukama) a&#160;rozhlédne se kolem sebe. Pod sebou má špičky stromů, šedomodré nebe nad ním se táhne do nekonečna. Ve snu si Bohumil Ptáček sundá čepici a&#160;nechá se prohřát sluncem.</p>
			<p class="T2">Probudí se v&#160;dobré náladě a&#160;odhodlaný. Je přesvědčen o&#160;tom, že Květa něco přehlédla, že cesta z&#160;doupěte existuje.</p>
			<p class="T2">Posilní se lokem čisté vody a&#160;sní jablko, které si nechal od večeře. Rozhlíží se při tom po místnosti a&#160;uvažuje nad tím, z&#160;čeho by si mohl vyrobit zbraň. Rozhodne se pro židli. Pokusí se odlomit nohu nebo kus opěradla. Spolkne poslední sousto jablka a&#160;pustí se do práce. Lomcuje židlí a&#160;hlasitě oddechuje. Židle je bytelná, nohy a&#160;opěradlo se sedákem spojují šrouby s&#160;velkou hlavou. Pošťák se je napřed pokouší uvolnit plastovým nožem (zlomí ho), později nehty. Pak židli položí na zem a&#160;začne po ní dupat. Židle zůstane v&#160;celku, nepodaří se mu odlomit ani třísku. Frustruje ho to. Z&#160;obličeje se mu řine pot. Ale nehodlá se vzdát. Uchopí židli oběma rukama a&#160;začne s&#160;ní bušit do desek zakrývajících okno. Přestane, teprve když zaslechne Květu, která mu nese snídani. Jí s&#160;nechutí a&#160;pomalu. Květa mu o&#160;něčem vykládá, ale on ji neposlouchá, jediné, nač dokáže myslet, je útěk. Je ochoten udělat cokoliv, aby se dostal ven: rozbít dveře vlastní hlavou, vytrhat obložení stěn zuby, podhrabat se. Po Květině odchodu krouží po doupěti a&#160;hledá jeho slabinu. Tiskne tvář ke stěnám obloženým novinami a&#160;hladově čeká na závan vzduchu, který by mu prozradil, že je za nimi otvor. Chodí po místnosti čím dál rychleji, připomíná psa zavřeného v&#160;kotci, běhá, utíká. Když mu dojdou síly, posadí se na matraci a&#160;tiše sténá. Myslí na svůj sen, na les, který mu připadal neprůchodný, a&#160;na kopec, z&#160;nějž měl dokonalý výhled. Vsune si do úst prst a&#160;chvíli si hryže nehet. Dívá se na podlahu, zakrytou koberci s&#160;ošlapaným perským vzorem. Napadne ho, že by tu mohla být padací dvířka. Vyskočí. Začne koberce rolovat a&#160;dávat stranou. Brzy se dostane k&#160;betonové podlaze. Je stará a&#160;popraskaná, beton má šedivou barvu a&#160;drolí se. Bohumil Ptáček si sedne k&#160;největší prasklině a&#160;pokusí se ji rozšířit nehty. Prasklina je hned u&#160;dveří a&#160;on si představuje, jak se pod nimi prohrabe, prosmýkne se jako had nebo žížala a&#160;objeví se na druhé straně.</p>
			<p class="T2">Po hodině usilovné práce se puklina zvětší sotva o&#160;milimetr&#160;a&#160;pošťák pochopí, že tudy cesta nevede. Nehty má ulámané a&#160;z&#160;palce mu teče krev. Olízne ji jazykem a&#160;těsně před tím, než Květa přijde s&#160;obědem, opět rozhodí po zemi koberce. Po obědě mu Květa vypráví, on sedí na matraci a&#160;předstírá, že poslouchá. V&#160;duchu hledá únikové cesty. Desky z&#160;okna neodtrhne, to už zkoušel. Zbývají dveře. A&#160;puklina před nimi. Ta škvíra v&#160;betonu mu nedá spát. Možná kdyby ji navlhčil…</p>
			<p class="T2">Po Květině odchodu vezme pošťák lahev s&#160;vodou a&#160;nalije ji do praskliny. Vytvoří na zemi malé jezírko, které se nechce vsáknout. Počká půl hodiny a&#160;setře ho kapesníkem. Potom znovu zkusí rýpat beton. Poraněné prsty ho bolí. Skončí s&#160;několika drobky betonu v&#160;dlani. Je zoufalý. Vloží si betonové drobky do úst a&#160;rozkouše je. Nemá sílu je polknout, vyplivne je na zem a&#160;slinu rozmaže nohou. Pak vlhký beton zakryje kobercem.</p>
			<p class="T2">Soustředí se na dveře. Jsou obloženy polystyrenovými deskami, které jsou asi patnáct centimetrů silné. Bohumil Ptáček do nich ryje a&#160;pod nohama se mu hromadí bílé šustící kuličky. Prokutá se až na dřevo. Je tvrdé a&#160;jeho nehty na něm nenechají žádné stopy. Vezme židli a&#160;tluče s&#160;ní do dveří a&#160;do kliky. Slyší, jak se rány rozléhají domem. Na čele mu vystoupí pot, zuby má zaťaté a&#160;bradu vystrčenou. Židle i&#160;dveře jeho náporu odolají. Se zklamaným výkřikem se vrhne na matraci a&#160;nacpe si do úst kus pokrývky, kolébá se sem a&#160;tam a&#160;skučí.</p>
			<p class="T2">Květa, která večer přijde, mu přikáže polystyrenové drobky zamést.</p>
			<p class="T2">Dveře jsou dubové, řekne. A&#160;i&#160;když ulomíte kliku, stejně se ven nedostanete.</p>
			<p class="T2">Bohumil Ptáček si zacpe uši. Je skleslý a&#160;nemá chuť mluvit ani poslouchat. K&#160;večeři dostane šišky s&#160;mákem. Neochotně polyká bramborové těsto. Květa vycítí jeho náladu. Je jí ho líto. Nejraději by k&#160;němu šla a&#160;objala ho. Místo toho se zeptá, jestli by si nedal kakao. Pošťák kývne a&#160;ona mu ho uvaří, hodí do něj šupinku másla, aby bylo výživnější.</p>
			<p class="T2">Před spaním Bohumil Ptáček myslí na místnost, ve které se ocitl, a&#160;na to, jak dobře je opevněná. Začne se mu špatně dýchat. Srdce se mu prudce rozbuší a&#160;zalije ho pot. Má záchvat paniky. Vztyčí se na matraci a&#160;hlasitě lapá po dechu. Povolí mu střeva, takže ztěžka dopadne na kbelík a&#160;vyprázdní se. Potom odhrne koberec, potmě nahmatá skulinu v&#160;betonu a&#160;přitiskne k&#160;ní ústa. Vdechuje vlhký beton a&#160;je mu jasné, že takhle nějak voní svoboda. Srdce se mu pomalu uklidňuje, jeho dech nabírá na pravidelnosti. Na spáncích mu zasychá pot a&#160;on ústy objímá prasklinu, líbá ji a&#160;obtahuje jazykem a&#160;představuje si, že vede pod celým domem, že je to tajná stezka ven, a&#160;kdyby mohl, rozbil by ji krumpáčem, prokutal by se na ulici, klidně bosý a&#160;nahý.</p>
			<p class="T2">Pošťák usíná na podlaze, schoulený na zmuchlaném koberci, ve spánku špulí ústa a&#160;škube končetinami, ukazováček má vložený do praskliny v&#160;podlaze jako apoštol ohmatávající Mistrovy rány.</p>
		</div>
</body>
</html>