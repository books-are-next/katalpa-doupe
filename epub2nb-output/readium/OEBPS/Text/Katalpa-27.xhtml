<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-27</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-27" xml:lang="cs-CZ">
		<div class="frame">
			<p id="uq5lomCF6WtNZJu6uR4l344" class="T3"><a id="u9x4V3ubUxuVv9ifcDiEa74"></a>Brooklynský most</p>
			<p class="T1">Hideki Ikeda se miluje se svou ženou.</p>
			<p class="T2">Něžně a&#160;opatrně.</p>
			<p class="T2">Akiko chybějí oba prsy. Místo nich má na hrudi bílý elastický obvaz. Na pažích má modřiny od kanyl, kterými jí odebírají krev.</p>
			<p class="T2">Není vlhká, proto musí Hideki použít lubrikační gel.</p>
			<p class="T2">Pohlaví má Akiko holé, při chemoterapii nepřišla jen o&#160;vlasy. Leží pod Hidekim hladká jako panenka, křehká a&#160;unavená, jediné, co dokáže, je obejmout jeho ramena.</p>
			<p class="T2">Najednou je tu příliš mnoho tekutin. Hideki přiráží a&#160;u&#160;toho pláče, Akiko, vyschlá jako poušť, žíznivě pije jeho pot a&#160;slzy.</p>
			<p class="T2">Má zavřené oči a&#160;ve tváři napjatý výraz, očekává bolest, anebo ji prožívá, Hideki si není jistý.</p>
			<p class="T2">Zdá se mu, že se nad svou ženou tyčí už několik hodin, je neděle ráno a&#160;on se probudil s&#160;obrovskou chutí na sex, naznačil to Akiko a&#160;ta ho pozvala na svou polovinu postele; potěšilo ho to a&#160;dojalo, svlékl jí kalhotky a&#160;pronikl do ní jemně, skoro s&#160;omluvou, Akiko neměla sílu na žádný pohyb, jen maličko stiskla rty a&#160;on se cítil vzrušený i&#160;provinilý zároveň.</p>
			<p class="T2">Bere si nehybnou ženu, zatíná zuby a&#160;konečně s&#160;hlavou zakloněnou vyvrcholí.</p>
			<p class="T2">Pomalu z&#160;Akiko vystoupí a&#160;políbí ji na krk.</p>
			<p class="T2">Děkuju, řekne.</p>
			<p class="T2">Akiko mlčí. Po chvíli otevře oči a&#160;zadívá se do stropu.</p>
			<p class="T2">Zdálo se mi o&#160;New Yorku, řekne.</p>
			<p class="T2">Hideki ví, že by se do něj ještě jednou ráda podívala. Z&#160;Minneapolisu do New Yorku jsou to letadlem necelé tři hodiny.</p>
			<p class="T2">Stáli jsme na nábřeží a&#160;dívali se na oceán, pokračuje Akiko.</p>
			<p class="T2">Hideki by jí rád řekl, že až se uzdraví, vypraví se tam. Slova mu však nechtějí z&#160;úst. Mluvil by příliš vysokým hlasem, jako pokaždé, když lže.</p>
			<p class="T2">Vezme Akiko za ruku a&#160;stiskne ji.</p>
			<p class="T2">Akiko se usměje.</p>
			<p class="T2b">—</p>
			<p class="T1">Když Akiko večer usne, Hideki se v&#160;pracovně posadí k&#160;počítači.</p>
			<p class="T2">Je zaměstnaný ve firmě vyvíjející antivirové programy. Nejnovější program, který jeho firma vytvořila, se jmenuje Safeguard. Ještě je třeba vychytat nějaké mouchy, program se musí vyladit. To je Hidekiho úkol. Na svém počítači simuluje zavirované prostředí. Některé viry sám vymýšlí. Napadá zdravý operační systém. Pak do arény vpouští Safeguard. Stojí v&#160;pozadí a&#160;sleduje boj. Čte binární kódy, vyplňuje příkazový řádek. Odstraňuje vadné nebo nefunkční soubory. Jeho cílem je vymyslet spolu s&#160;ostatními program, na který bude stoprocentní spolehnutí.</p>
			<p class="T2">Dnes večer se Hidekimu nechce pracovat. Dívá se na monitor. Na tmavém pozadí bliká bílý kurzor. Hideki si otevře internetový prohlížeč. Z&#160;lišty vyskočí bublina, oznamující, že jeho vyhledávání bude střežit Safeguard. Hideki do prázdného okénka vyťuká <span class="italic _idGenCharOverride-2">New York</span>. Prohlíží si fotografie, které mu počítač nabídne. Brooklynský most, Empire State Building.</p>
			<p class="T2">Hideki zapne tiskárnu a&#160;několik obrázků vytiskne. Potichu dojde do ložnice a&#160;položí je Akiko na noční stolek. Pak nad ní stojí a&#160;naslouchá jejímu dechu. Zatíná přitom pěsti.</p>
			<p class="T2">S&#160;nepříjemně sevřenou hrudí si uvědomuje, že už neví, jaká Akiko byla, než onemocněla. Rakovina všechno změnila. Místo aby je stmelila, je od sebe oddělila, izolovala je. Vznášejí se vedle sebe každý ve své bublině a&#160;jejich světy se protínají v&#160;nemocnici, kam přicházejí v&#160;naději, že jednoho dne dojde k&#160;průlomu a&#160;nemoc se dá na ústup.</p>
			<p class="T2">Akiko se ve spánku pohne a&#160;Hideki rychle zacouvá ke dveřím. Vrátí se do pracovny.</p>
			<p class="T2">Na obrazovce počítače svítí jedna z&#160;rušných ulic v&#160;Queensu. Záběr byl pořízen v&#160;horkém dni, ženy mají šaty a&#160;spousta lidí má na očích sluneční brýle. Ignorují semafory a&#160;proplétají se mezi auty. Kypí zdravím.</p>
			<p class="T2">Hideki přivře oči.</p>
			<p class="T2">Obraz otištěný na vnitřní straně víček se zachvěje a&#160;rozpadne.</p>
		</div>
</body>
</html>