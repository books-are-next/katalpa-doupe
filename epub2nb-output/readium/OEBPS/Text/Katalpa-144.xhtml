<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-144</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-144" xml:lang="cs-CZ">
		<div class="frame">
			<p id="usG57fyB2htsyUXuWkRZXtB" class="T3"><a id="u3YWpdFHmLfEDqkvaldVU64"></a>Úzkost</p>
			<p class="T1">Bohumil Ptáček, ukrytý v&#160;doupěti jako muška v&#160;jantaru, myslí na svůj minulý život jako na něco, co se přihodilo někomu jinému.</p>
			<p class="T2">V&#160;duchu si opakuje adresu, na které bydlel, a&#160;v&#160;mysli mu vytane šedivé sídliště.</p>
			<p class="T2">Marie, říká a&#160;cítí to jméno na jazyku jako malý studený kamínek.</p>
			<p class="T2">Uvědomuje si, že Marie byla jeho žena, a&#160;možná, na nějaké prazákladní úrovni, po ní zatouží, zároveň je však pro něj Marie někým cizím, neznámou osobou.</p>
			<p class="T2">Bohumil Ptáček nechce opustit doupě.</p>
			<p class="T2">Je pohodlné a&#160;útulné a&#160;ze života, který je za jeho zdmi, má strach.</p>
			<p class="T2">Dřív býval pošťákem. Vstával v&#160;šest hodin a&#160;poté, co se oblékl, odcházel do práce.</p>
			<p class="T2">Teď může být čímkoliv. Stačí zavřít oči a&#160;jeho myšlenky si samy vyberou, kam ho zanesou.</p>
			<p class="T2">Pluje vesmírem a&#160;chodí pouští.</p>
			<p class="T2">Je na dně studny a&#160;na vršku vysoké hory.</p>
			<p class="T2">Nechal si narůst vousy a&#160;pokaždé, když udělá dvacet kliků, si nedočkavě ohmatává svaly a&#160;čeká, kdy nabudou.</p>
			<p class="T2">V&#160;noci, když s&#160;Květou stojí pod jabloní, si prohlíží oblohu.</p>
			<p class="T2">Jediné, co mu chybí, je slunce. Má bílou kůži a&#160;žíly mu vystupují na povrch, jako kdyby se plazily za světlem.</p>
			<p class="T2">V&#160;doupěti je teplo a&#160;bezpečno.</p>
			<p class="T2">V&#160;doupěti je radost.</p>
			<p class="T2">Nemůže se vzdát něčeho, co ho činí šťastným.</p>
			<p class="T2">Doupě je stříbrná lžička, kterou mu osud vložil do úst.</p>
		</div>
</body>
</html>