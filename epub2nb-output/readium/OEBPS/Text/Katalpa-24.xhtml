<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-24</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-24" xml:lang="cs-CZ">
		<div class="frame">
			<p id="uwg8KclRBAYdtkKSRefGdB3" class="T3"><a id="uR8xZKdPbClcIAdYsLxrBf6"></a>Dobře promazaný stroj</p>
			<p class="T1">Eva je nenasytná.</p>
			<p class="T2">Květa to o&#160;ní ví.</p>
			<p class="T2">Nepokojný duch.</p>
			<p class="T2">Má světle zelené oči, jako mělký rybník. Takové míval Květin otec. Eva se svému dědečkovi podobá, má stejný tvar lebky, s&#160;vysokým čelem a&#160;kulatou bradou, uši má malé a&#160;přiléhající těsně k&#160;hlavě a&#160;pěkně vykrojené rty.</p>
			<p class="T2">Života se zmocňuje s&#160;vervou a&#160;špatně skrývanou zuřivostí, jako někdo, kdo musel dlouho čekat na to, co mu patří. Vystudovala historii. Učit ji nenechali, před revolucí pracovala jako vrátná na dívčích kolejích a&#160;potom pár měsíců umývala v&#160;hotelu nádobí. Po revoluci se vrátila na fakultu a&#160;udělala si doktorát. Nějakou dobu se stýkala s&#160;mužem, s&#160;nímž se seznámila v&#160;kuchyni hotelu Evropa. Pak na dva roky odletěla do Spojených států a&#160;nechala ho, aby se oženil s&#160;jinou ženou.</p>
			<p class="T2">Nemrzelo ji to.</p>
			<p class="T2">Z&#160;Ameriky se vrátila sebevědomá a&#160;samostatná, našla si podnájem na Vinohradech a&#160;začala učit na fakultě moderní dějiny. Její disertační práce vyšla v&#160;univerzitním nakladatelství.</p>
			<p class="T2">Rok po svém návratu z&#160;Ameriky Eva potkala Alici. Byla o&#160;šestnáct let mladší než ona a&#160;chodila na seminář, který Eva vedla. Zamilovaly se do sebe. Nastěhovaly se k&#160;sobě a&#160;po Alicině promoci začaly mluvit o&#160;dítěti. Hledaly vhodného dárce.</p>
			<p class="T2">Při každém setkání Eva rozkládá svůj život před Květou jako nějakou vzácnou tapisérii. Obdarovává ji pečlivě odměřenými dávkami myšlenek, pocitů a&#160;plánů. Udržuje komunikační kanál otevřený a&#160;dobře promazaný, protože — a&#160;tím si je Květa jistá — jí jde o&#160;dům na Hanspaulce.</p>
			<p class="T2">Vztah mezi matkou a&#160;dcerou musí šlapat jako hodinky.</p>
		</div>
</body>
</html>