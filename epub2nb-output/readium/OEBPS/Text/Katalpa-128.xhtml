<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-128</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-128" xml:lang="cs-CZ">
		<div class="frame">
			<p id="uxJuPaqRiTyyysowoUEylR8" class="T3"><a id="uK6fgnwD8YvyQQbdiz9pkPA"></a>Úleva</p>
			<p class="T1">Proud slov, kterými Hidekiho zahrnuje stará žena, mu připomene japonštinu.</p>
			<p class="T2">Ženin hlas ho konejší a&#160;věci opět nabývají pevné obrysy. Hideki si pořád připadá jako nahý, ale už nepláče. Myslí na to, že se vrátí do hotelu a&#160;sbalí si věci, vykašle se na Německo a&#160;na Francii, koupí si letenku do Států a&#160;opustí Evropu. Už nebudou žádné balíčky a&#160;fotografie, které by posílal Akiko, to všechno je pryč, mezi Hidekim a&#160;vnějším světem už není žádná překážka, trápí ho to, ale zároveň cítí úlevu. Stará žena nepřestává mluvit a&#160;Hideki má pocit, jako by ho balila do měkounkého hadříku, a&#160;když se žena konečně odmlčí (z&#160;obchodu vyjde prodavačka a&#160;něco na ni zavolá), vyloví Hideki z&#160;batohu ponožky, už jsou skoro suché, nasadí si je, pak vstane a&#160;žena ho lehce pohladí po ruce, oči jí svítí a&#160;on si s&#160;sebou odnáší její pohled, přátelský a&#160;trochu tvrdohlavý.</p>
		</div>
</body>
</html>