<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-147</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-147" xml:lang="cs-CZ">
		<div class="frame">
			<p id="utFZZtvsV7idNozYfCAJcX4" class="T3"><a id="uIxTsd9qACPvUH2okZXhUD8"></a>Básně</p>
			<p class="T1">Květa čte Bohumilu Ptáčkovi o&#160;slivoních.</p>
			<p class="T2">Althanova, říká, Brněnská, Bryská, Lützelsachsenská, Malvazinka a&#160;Domácí velkoplodá.</p>
			<p class="T2">Bohumil Ptáček ji přeruší.</p>
			<p class="T2">Čtěte mi básně, řekne.</p>
			<p class="T2">Květa se zarazí a&#160;odloží knihu.</p>
			<p class="T2">Básně, zopakuje zamyšleně. Musela bych pro ně dojít.</p>
			<p class="T2">Prosím, řekne Bohumil Ptáček.</p>
			<p class="T2">Květa přikývne a&#160;vyjde z&#160;doupěte. Zamkne pošťáka a&#160;zamíří ke schodům. Hlavou jí bleskne, kolikrát tudy ještě půjde. V&#160;hale se zahlédne v&#160;zrcadle. Má vážnou tvář a&#160;posmutnělé oči. Ze stolu v&#160;kuchyni vezme <span class="italic _idGenCharOverride-2">Datlovník v&#160;meruňkovém sadu</span>. Vrátí se do doupěte a&#160;začne číst:</p>
			<p class="T2"><span class="italic _idGenCharOverride-2">Kdosi měl sen,</span></p>
			<p class="T2"><span class="italic _idGenCharOverride-2">že je najednou nesmrtelný.</span></p>
			<p class="T2"><span class="italic _idGenCharOverride-2">Na bílém jeřábu se viděl vzlétnout nad hory,</span></p>
			<p class="T2"><span class="italic _idGenCharOverride-2">vpředu se rozevlály dva červené prapory —</span></p>
			<p class="T2"><span class="italic _idGenCharOverride-2">tak byl unášen</span></p>
			<p class="T2"><span class="italic _idGenCharOverride-2">až nahoru na nebesa.</span></p>
			<p class="T2">Bohumil Ptáček přivírá oči a&#160;prsty si probírá vousy. Představuje si všechno, o&#160;čem Květa čte.</p>
			<p class="T2">V&#160;jeho mysli se otvírá pláň a&#160;bílý pták jako střela míří k&#160;nebi.</p>
			<p class="T2">Z&#160;Květina oka vyklouzne slza. Překvapí ji to. Setře ji prsty, které osuší o&#160;šaty.</p>
			<p class="T2">Revolver, jímž vždycky mířila na pošťáka, jí leží v&#160;klíně, prázdný a&#160;neužitečný, už dávno nebudí strach.</p>
		</div>
</body>
</html>