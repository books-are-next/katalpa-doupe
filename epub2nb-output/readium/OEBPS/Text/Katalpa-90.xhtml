<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-90</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-90" xml:lang="cs-CZ">
		<div class="frame">
			<p id="uu25lUbZzjrzINLWFzfq6hE" class="T3"><a id="uGIcepRoWPmyzCn7P4ko3d5"></a>Kocour</p>
			<p class="T1">Na tom mít muže, o&#160;kterého může pečovat, je něco konejšivého.</p>
			<p class="T2">Květa láskyplně připravuje Bohumilu Ptáčkovi jídlo, pere mu prádlo a&#160;vynáší plný kbelík.</p>
			<p class="T2">Nosí pošťákovi knihy a&#160;každý den mu vypráví.</p>
			<p class="T2">Bohumil Ptáček ji požádá, aby mu přinesla noviny. Chce se dozvědět něco nového. Květa ho odmítne, zato jednou vezme do doupěte kocoura. Hrášek očichá kbelík s&#160;močí, potom dojde k&#160;matraci, na které pošťák sedí, strčí mu čumákem do kolene, stočí se u&#160;jeho nohy a&#160;začne se olizovat.</p>
			<p class="T2">Bohumil Ptáček ho hladí po hřbetě, prsty nahmatá křehký vaz.</p>
			<p class="T2">Napadne ho, že by si mohl vzít zvíře jako rukojmí, pohrozit Květě, že pokud ho nepustí, zakroutí kocourovi krkem. Vzápětí ho ten nápad zamrzí, nedokázal by ublížit zvířeti, a&#160;navíc — ta myšlenka ho ohromí a&#160;způsobí mu mrazení v&#160;zádech — se mu nechce opouštět doupě, rozhodně ne teď, když má rozečteno tolik knih a&#160;konečně se naučil pouštět Květino vyprávění jedním uchem tam a&#160;druhým ven.</p>
			<p class="T2">Květa se dívá na Bohumila Ptáčka a&#160;je ráda, že si s&#160;kocourem rozumí. Pomyslí si, že zvenku to musí vypadat jako rodinná idyla, stará žena, její syn a&#160;spokojený kocour. Štěstí, které ji při tom pomyšlení naplní, je tak silné, že jí způsobí závrať, musí se opřít v&#160;židli a&#160;rukama chytit stolu před sebou.</p>
			<p class="T2">Je to poprvé, kdy na pošťáka nemíří zbraní, revolver položila na desku stolu.</p>
			<p class="T2">A&#160;Bohumil Ptáček je krotký jako beránek, drbe kocoura za ušima a&#160;něco mu tiše šeptá, Květa nerozumí co, ale kocourovi se to podle všeho líbí, mhouří oči a&#160;přede.</p>
			<p class="T2b">—</p>
			<p class="T1">Než si jde Květa lehnout, otevře v&#160;ložnici okno. Konec března je studený, drobně prší.</p>
			<p class="T2">Keře v&#160;zahradě už mají nalité pupeny, a&#160;některé dokonce drobné lístky, kvetou krokusy, bledule a&#160;lomikámen.</p>
			<p class="T2">Květa, v&#160;noční košili a&#160;županu, zhluboka dýchá. Je jí trochu zima, ale vzduch venku je tak svěží, že se jí okno nechce zavírat.</p>
			<p class="T2">Má vlhké vlasy, protože před chvíli vyšla ze sprchy. Ruce, které měla z&#160;práce na zahradě suché a&#160;poškrábané, si pořádně promazala krémem a&#160;navlékla si na ně bavlněné rukavice.</p>
			<p class="T2">Poslední cigaretu si dala před tím, než se šla sprchovat, a&#160;teď má chuť na další.</p>
			<p class="T2">Naposledy se pořádně nadechne a&#160;zavře okno. Vklouzne do postele. Je studená a&#160;tam, kde lehával Jiří, prázdná.</p>
			<p class="T2">Dřív, ještě před Bohumilem Ptáčkem, to Květu trápilo. Děsilo ji, že zůstala v&#160;tak velkém domě sama, a&#160;postel jí připomínala vor vržený na rozbouřené moře.</p>
			<p class="T2">S&#160;pošťákovým příchodem se všechno změnilo. Dům ožil. Květa přestala mít noční můry, ve kterých prázdnou vilou procházela a&#160;brala za kliky dveří, jen aby zjistila, že je všude zamčeno.</p>
			<p class="T2">Květa se zabalí do pokrývky. Chvíli tře nohama o&#160;sebe, aby se zahřála. Potom zavře oči.</p>
			<p class="T2">Usilovně myslí na Bohumila Ptáčka a&#160;doufá, že se jí bude zdát něco příjemného.</p>
		</div>
</body>
</html>