<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-59</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-59" xml:lang="cs-CZ">
		<div class="frame">
			<p id="uuZ32ZiVXaTFIZ4VxqvWQsA" class="T3"><a id="ubQARsdZu6LPNH3G5Br7cu6"></a>Hluk</p>
			<p class="T1">Květa si prohlíží oblečení, které pro Bohumila Ptáčka nakoupila.</p>
			<p class="T2">Několikery bavlněné tepláky, flanelové košile, dva vlněné svetry s&#160;výstřihem do V.</p>
			<p class="T2">Ponožky a&#160;trenýrky. Ty jí dalo největší práci sehnat. Obyčejné trenýrky s&#160;kapsičkami na zadku, jaké nosíval Jiří.</p>
			<p class="T2">Jeho velikost odhadla. Ani příliš tlustý, ani příliš hubený.</p>
			<p class="T2">Průměr.</p>
			<p class="T2">Bude jim na poště chybět?</p>
			<p class="T2">Květa si vzpomene na nedoručené dopisy, které nacpala do skříně na půdě. Pocit provinilosti zažene tím, že začne skládat košile, hezky jednu na druhou.</p>
			<p class="T1">Odpoledne se u&#160;Květy zastaví Eva a&#160;ke Květinu údivu přijde i&#160;s&#160;Alicí. Popřejí Květě hezké Vánoce a&#160;předají jí dárek. Je obrovský, zabalený v&#160;lesklém papíře. Květa ho rozbalí a&#160;zjistí, že je to spací pytel z&#160;kostkovaného flanelu. Zmate ji, že od něj vede elektrická šňůra.</p>
			<p class="T2">Co je to? zeptá se nechápavě Evy.</p>
			<p class="T2">Televizní pytel, řekne Eva a&#160;trpělivě jí vysvětluje, že když Květa pytel zapojí do elektriky, začne ji hřát.</p>
			<p class="T2">Pak Květa předá Evě svůj dárek — obálku s&#160;penězi. Dělají to tak už roky, Eva matce kupuje dárky a&#160;ona jí dává peníze.</p>
			<p class="T2">Vypadá to, že dnes mají Eva s&#160;Alicí dost času. Vypijí si kávu a&#160;Eva poprosí Květu ještě o&#160;jednu. Cukroví, které jim Květa nabídne, je kupované, kvůli stavbě doupěte neměla čas upéct vlastní. Nezdá se, že by to vadilo, Alice loví v&#160;míse se sladkostmi a&#160;Květa pokradmu pozoruje její břicho. Před měsícem jí Eva volala, aby jí řekla, co se narodí. Květa zalévá kávu a&#160;na okamžik zpanikaří, má pocit, že zapomněla pohlaví dítěte, které Alice čeká, že tahle důležitá informace zůstala zapomenutá někde v&#160;koutku mysli. Holčičku, uvědomí si s&#160;úlevou, Alice čeká holčičku.</p>
			<p class="T2">Kdo je otec, Eva neprozradila.</p>
			<p class="T2">Čím víc se blíží šestá hodina, tím je Květa neklidnější. Měla by začít chystat večeři pro Bohumila Ptáčka.</p>
			<p class="T2">Venku je tma a&#160;pohled do okna Květě vrací její vlastní odraz.</p>
			<p class="T2">Konečně, těsně před šestou, se Eva zvedne. Alice žvýká poslední vanilkový rohlíček. Dojdou do haly, když vtom Eva řekne:</p>
			<p class="T2">Seznámila jsem se s&#160;jednou advokátkou.</p>
			<p class="T2">Květa jí drží kabát a&#160;ví, co bude následovat.</p>
			<p class="T2">Vypadá docela solidně, řekne Eva. Pomohla by nám se smlouvami.</p>
			<p class="T2">Nechci to tu prodat, řekne Květa.</p>
			<p class="T2">Rozčiluje ji, že o&#160;tom Eva znovu začala. Je rozmrzelá, protože je šest hodin a&#160;ona ještě nemá namazaný jediný krajíc chleba.</p>
			<p class="T2">Nechce, aby pošťák hladověl.</p>
			<p class="T2">Eva vzdychne. Vezme si od Květy kabát, vyloví z&#160;něj kapesník a&#160;vysmrká se. Alice si před zrcadlem nasazuje čepici.</p>
			<p class="T2">Slyšíte to? zeptá se náhle a&#160;otočí se.</p>
			<p class="T2">Květa strne.</p>
			<p class="T2">Co?</p>
			<p class="T2">Alice se zamračí.</p>
			<p class="T2">Zdálo se mi, že slyším nějaké rány.</p>
			<p class="T2">Nakloní hlavu a&#160;poslouchá.</p>
			<p class="T2">Květa si pomyslí, že se Bohumil Ptáček v&#160;doupěti dožaduje večeře tím, že tluče na dveře.</p>
			<p class="T2">Je na něj skoro pyšná; na to, že je stejně přesný jako ona.</p>
			<p class="T2">Slyšíš to ještě? zeptá se Eva.</p>
			<p class="T2">Alice zavrtí hlavou. Rozloučí se s&#160;Květou, Eva ji políbí na tvář.</p>
			<p class="T2">Když odejdou, Květa otevře dveře do sklepa a&#160;zavolá do tmy: Už to bude!</p>
			<p class="T2">Je tak šťastná, že ji Bohumil Ptáček potřebuje, že si neuvědomí, že by ji mohla slyšet Ukrajinka z&#160;podkroví. V&#160;kuchyni připraví několik obložených chlebů. Nakrájí k&#160;nim okurku a&#160;odnese je do doupěte.</p>
			<p class="T2">Zítra, řekne Bohumilu Ptáčkovi, se budeme koupat.</p>
			<p class="T2">A&#160;on, hypnotizován hlavní revolveru, který má Květa v&#160;ruce, přikývne.</p>
		</div>
</body>
</html>