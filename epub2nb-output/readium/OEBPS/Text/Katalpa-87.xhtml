<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-87</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-87" xml:lang="cs-CZ">
		<div class="frame">
			<p id="u8ZjHc7oGkrl7ZuHUgbiId9" class="T3"><a id="u5yCSTUoT99EFyAoKXvp3PA"></a>Marie</p>
			<p class="T1">Občas Bohumil Ptáček myslí na útěk.</p>
			<p class="T2">Proč by utíkal?</p>
			<p class="T2">Má všechno.</p>
			<p class="T2">Jídlo a&#160;knihy.</p>
			<p class="T2">Moře času.</p>
			<p class="T2">Není tu žádná Marie, která by ho peskovala za to, že si nevzal čisté oblečení.</p>
			<p class="T2">Nic nemusí.</p>
			<p class="T2">Ráno otevře oči a&#160;dívá se do bílého stropu.</p>
			<p class="T2">Otočí knoflíkem termostatu a&#160;přitopí si.</p>
			<p class="T2">Protahuje se na lůžku, trochu vyhladovělý a&#160;těšící se na snídani.</p>
			<p class="T2">Květa nevyžaduje nic jiného než to, aby ji poslouchal, když vypráví.</p>
			<p class="T2">On se pokouší do jejího vyprávění ponořit jako do řeky. Zařídit se tak, aby ho to co nejméně bolelo.</p>
			<p class="T2">Květiny příběhy jsou sladké a&#160;laskavé a&#160;on má pocit, že z&#160;nich tloustne. Po jejím odchodu si dlouho prohmatává břicho. Hledá slova, která se přeměnila v&#160;tuk.</p>
			<p class="T2">Usíná snadno, kolem desáté. Spí jako dítě, s&#160;koleny přitaženými k&#160;břichu a&#160;palcem v&#160;ústech.</p>
			<p class="T2">Zdá se mu o:</p>
			<p class="T2">Marii,</p>
			<p class="T2">nedoručených dopisech,</p>
			<p class="T2">Květě s&#160;tělem lva,</p>
			<p class="T2">zamčených dveřích</p>
			<p class="T2">a&#160;znovu o&#160;Marii.</p>
			<p class="T1">Když Bohumil Ptáček sní o&#160;Marii, představuje si ji jako mladou dívku. Potkali se v&#160;tanečních a&#160;od té doby byli spolu. Dokud do jejich života nevstoupila nenaplněná touha po dítěti a&#160;později vysavač a&#160;prachovka, byli šťastní.</p>
			<p class="T2">Marie měla husté vlasy, které si myla heřmánkovým šampónem, protože chtěla, aby jí zesvětlaly. Když se milovali, bral její vlasy do dlaní a&#160;jemně ji za ně tahal.</p>
			<p class="T2">Ze snů o&#160;Marii se Bohumil Ptáček probouzí rozbolavělý a&#160;s&#160;pláčem na krajíčku.</p>
			<p class="T2">Zajímalo by ho, jestli ho hledá.</p>
			<p class="T2">Představuje si, jak bloudí městem po stejné trase, po které on roznášel dopisy. V&#160;duchu před sebou vidí Mariinu tvář, smutnou a&#160;odhodlanou.</p>
		</div>
</body>
</html>