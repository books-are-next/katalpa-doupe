<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-114</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-114" xml:lang="cs-CZ">
		<div class="frame">
			<p id="unGVxebLwWIZzMWfonAAkf3" class="T3"><a id="uuHZzSCpUOvMwWglev22iFG"></a>Telefonát</p>
			<p class="T1">Na začátku července přilétá Hideki z&#160;Istanbulu do Atén.</p>
			<p class="T2">Letadlo přistane v&#160;časném odpoledni a&#160;Hideki, unavený a&#160;neklidný, vyjde z&#160;letiště na rozpálenou ulici. Dívá se na řadu taxíků, které před ním stojí, nakonec si jeden vybere a&#160;dovolí taxikáři, aby mu naložil kufr a&#160;příruční zavazadlo. Posunky naznačí, aby muž ještě počkal, rychlým pohybem vytáhne z&#160;pouzdra fotoaparát, přitiskne ho k&#160;oku a&#160;fotografuje letištní budovu, obrovský nápis Atény a&#160;skleněné dveře, jimiž proudí davy lidí. Potom se usadí vzadu ve voze, podá taxikáři lísteček se jménem hotelu, který si přede dvěma dny po telefonu rezervoval, pohodlně se opře a&#160;zavře oči.</p>
			<p class="T2">Hotelový pokoj je malý a&#160;páchne cigaretovým kouřem, na podlaze leží prošlapaný koberec a&#160;na stěnách visí obrazy v&#160;laciných rámech. Koupelna je na chodbě, společná pro několik pokojů, a&#160;když Hideki vezme za kliku, zjistí, že je obsazeno. Naštěstí má na pokoji umyvadlo.</p>
			<p class="T2">Svlékne se do spodního prádla a&#160;umyje si nohy a&#160;podpaží. Pak otevře okno a&#160;položí se na koberec. V&#160;duchu počítá, kolik je v&#160;Minneapolisu hodin. Má v&#160;úmyslu zavolat Akiko a&#160;nechce ji probudit. Počítá tak dlouho, dokud na podlaze neusne. Probudí se rozlámaný a&#160;s&#160;příšernou žízní, vstane a&#160;nad umyvadlem hltá vodu přímo z&#160;kohoutku. Poté se posadí na postel a&#160;váhavě zvedne telefonní sluchátko. Žena na recepci se ohlásí lámanou angličtinou a&#160;on jí několikrát, pomalu a&#160;zřetelně, zopakuje číslo, na které chce volat. Recepční mu nerozumí, z&#160;angličtiny přejde do řečtiny a&#160;Hideki praští sluchátkem do vidlice, je zadýchaný a&#160;zpocený, zároveň však cítí úlevu: radši si představuje, že s&#160;Akiko mluví, než aby s&#160;ní mluvil doopravdy.</p>
			<p class="T2">Znovu vyjde na chodbu a&#160;zkusí dveře do koupelny. Tentokrát je volno a&#160;on se okamžitě postaví pod sprchu, nechává po sobě stékat vodu a&#160;uvažuje, kam se v&#160;Aténách vydá, kterou památku vyfotografuje jako první.</p>
			<p class="T2">Voda chutná po železe, Hideki si nabírá plná ústa a&#160;plive ji pod sebe. Když vyjde ze sprchy, neotírá se. Mokrý přeběhne chodbu a&#160;ve svém pokoji se postaví k&#160;oknu. V&#160;podvečer slunce stále hřeje a&#160;Hideki brzy oschne. Natáhne si šaty a&#160;vykloní se ven. Má hlad a&#160;ulice pod ním je cítit jídlem, v&#160;přízemí hotelu je restaurace a&#160;vůně pečeného masa se nese až k&#160;němu.</p>
			<p class="T2">Hideki se rozhodne, že nejprve najde směnárnu a&#160;pak se zajde najíst. Nechce se zdržovat výtahem, a&#160;tak do recepce seběhne po schodech. Žena za recepčním pultem se usmívá a&#160;ten úsměv Hidekiho zastaví (Akiko!). Dojde k&#160;pultu a&#160;na kousek papíru napíše telefonní číslo do Minneapolisu. Recepční přikývne a&#160;přitáhne si telefon, Hideki se dívá, jak žena vyťukává číslo a&#160;podává mu sluchátko. Polkne a&#160;zhluboka se nadechne a&#160;potom už slyší Fumiko a&#160;její odměřený studený hlas a&#160;nenávidí se za to, jak pokorně se jí omlouvá a&#160;prosí ji, jestli by mohl mluvit se svou ženou.</p>
		</div>
</body>
</html>