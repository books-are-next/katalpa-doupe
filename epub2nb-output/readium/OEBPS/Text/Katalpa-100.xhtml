<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
		<title>Katalpa-100</title>
		<link href="../Styles/idGeneratedStyles.css" rel="stylesheet" type="text/css"/>
	</head>
	<body id="Katalpa-100" xml:lang="cs-CZ">
		<div class="frame">
			<p id="uQYIagIVtddRSoywMqy9PtC" class="T3"><a id="uOEufKQxl6FIPrpEmmZpoGF"></a>Proměna</p>
			<p class="T1">Sedm dní není nic jiného než on a&#160;horečka.</p>
			<p class="T2">Bohumil Ptáček leží na matraci, s&#160;dekou obtočenou kolem těla a&#160;propoceným polštářem pod hlavou.</p>
			<p class="T2">Je bezmocný.</p>
			<p class="T2">Obrácen čelem ke zdi obložené novinami sní o&#160;doupěti, ve kterém se nachází.</p>
			<p class="T2">Připadá si jako hrášek v&#160;lusku.</p>
			<p class="T2">Jako šnek v&#160;ulitě.</p>
			<p class="T2">Všechno kolem něj je měkké a&#160;hebké.</p>
			<p class="T2">Během týdne, kdy jeho tělo bojuje s&#160;horečkou, se Bohumil Ptáček do doupěte zamiluje.</p>
			<p class="T2">V&#160;noci, když horečka trochu poleví, opouští matraci a&#160;chodí místností kolem dokola.</p>
			<p class="T2">Dotýká se stěn a&#160;hladí je. Obličejem se tiskne k&#160;zakrytému oknu. Listuje knihami a&#160;čichá k&#160;jejich stránkám. S&#160;lehkou hlavou se vyprazdňuje do plastového kbelíku.</p>
			<p class="T2">Nic mu nechybí.</p>
			<p class="T2">Uvažuje o&#160;sobě jako o&#160;malém ptáčkovi, uzavřeném v&#160;teplém, pohodlném hnízdě. Má radost, že vymyslel takové přirovnání. Dokonce přestal používat příbor a&#160;potravu, která je převážně tekutá, přijímá tak, že prostě jen nakloní talíř a&#160;otevře ústa.</p>
			<p class="T2">Květa za ním chodí a&#160;vypráví mu, i&#160;když je nemocný. Její slova kolem něj vytvářejí útulný kokon.</p>
			<p class="T2">Horečka pošťákovi uvolní svaly a&#160;rozžvýká kosti. Místo pocitu zoufalství nad tím, kde je, mu nabídne smíření.</p>
			<p class="T2">Když Bohumil Ptáček stojí uprostřed místnosti a&#160;rozhlíží se, špatně se mu odhaduje vzdálenost, stěny doupěte se roztahují a&#160;zase smršťují, pulzují v&#160;rytmu jeho srdce.</p>
			<p class="T2">Rozesměje ho to.</p>
			<p class="T2">S&#160;výskotem se vrhne na matraci, převaluje se po ní sem a&#160;tam jako štěně.</p>
			<p class="T2">Po týdnu horečka konečně jeho tělo opustí. Zůstane po ní unavený a&#160;prázdný. Podrážděnýma očima se rozhlíží po doupěti. Je načichlé jeho vůní. A&#160;on ví, že před sebou má nový úkol, který nespočívá v&#160;tom se z&#160;doupěte dostat, ale v&#160;tom naučit se v&#160;něm žít.</p>
			<p class="T2">Pomalým krokem dojde ke dveřím. Vezme za kliku. Uleví se mu, když zjistí, že je zamčeno. Posadí se a&#160;zády se opře o&#160;dveře. Rozevřenými ústy do sebe vtahuje vzduch.</p>
			<p class="T2">Odpočívá.</p>
		</div>
</body>
</html>